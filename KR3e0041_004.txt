# -*- mode: mandoku-view; -*-
#+TITLE: 三因極一病証方論
#+DATE: 2015-08-24 23:05:29.021723
#+PROPERTY: ID KR3e0041
#+PROPERTY: BASEEDITION WYG    
#+PROPERTY: JUAN 卷四
<pb:KR3e0041_WYG_004-1a>¶
欽定四庫全書¶
　三因極一病証方論卷四¶
　　　　　　　　　　　　　宋　陳言　撰¶
　　叙傷風論¶
經云春傷風夏飡泄此乃四時之序也或表中風在經¶
絡中循經流注以日傳變與傷寒無異但寒泣血無汗¶
惡寒風㪚氣有汗惡風為不同仲景正以此格量太陽¶
經傷寒傷風用藥不同而纂集者不識門類遂雙編二¶
<pb:KR3e0041_WYG_004-1b>¶
証使後學混濫卒不知歸甚者以傷風暑濕時氣疫疹¶
凢曰太陽病者皆謂之傷寒晉人不經類皆如此固不¶
足道但文義乖錯惑於後世不可不與之辨今别立傷¶
風一門於四淫之前且依先哲以太陽為始分注六經¶
學者當自知¶
　　傷風証治¶
足太陽膀胱經傷風有汗惡風不惡寒頭項强腰脊痛¶
以其脉從巔入絡腦還出别下項循肩膊内俠脊抵腰¶
<pb:KR3e0041_WYG_004-2a>¶
中故太陽諸証如是治之宜桂枝湯¶
桂枝湯　治太陽傷風脉陽浮陰弱榮弱衛強頭痛鼻¶
　鳴乾嘔發熱自汗惡風或煩熱汗出則解有如瘧狀¶
　脉浮洪虚大¶
　　桂枝　芍藥(各一/兩半)甘草(一/兩)¶
　右㕮咀每服五錢煎八分去滓食前温服令遍身微¶
　汗愈　或發汗漏不止惡風小便難四肢拘急者加¶
　熟附子一分　或項背強几几反汗出惡風者加葛¶
<pb:KR3e0041_WYG_004-2b>¶
　根一兩三錢　或汗出後身疼痛脉沉遲者加芍藥¶
　生薑各五錢人葠一兩五錢　或下後脉促胸滿者¶
　去芍藥若微寒加熟附子　或下後頭項強痛翕翕¶
　發熱無汗心下滿痛小便不利者去桂枝加茯苓白¶
　术各一兩五錢　太陽外証未除數下之挾熱利不¶
　止心下痞硬表裏不解加人葠一兩　或下之微喘¶
　者加厚朴六錢杏仁十七粒　因燒針令汗針處被¶
　寒核起而赤必發奔豚灸其核上各一壯加桂一兩¶
<pb:KR3e0041_WYG_004-3a>¶
　與服　因燒針煩躁者去芍藥减桂一兩加牡蠣龍¶
　骨各一兩可代救逆湯¶
足陽明胃經傷風口躁煩渇自汗嗜卧身重小便難以¶
其脉俠鼻絡目下膈屬胃絡脾俠臍入氣街故陽明諸¶
証如是治之宜杏子湯¶
杏子湯　治陽明傷風能食口苦咽乾腹滿㣲喘發熱¶
　惡寒自汗嗜卧身重小便難潮熱而&KR0938;其脉浮弦長¶
　而數悉主之¶
<pb:KR3e0041_WYG_004-3b>¶
　　杏仁　半夏　五味　芍藥　桂心　細辛(各二/錢)¶
　　炮薑　大黃　甘草(各三/錢)茯苓¶
足少陽胆經傷風身熱惡風自汗項強脇滿以其脉起¶
於目銳眥上抵頭角交出入缺盆下胸中胃膈絡肝循¶
脇裏出氣街合脾厭中故少陽諸証如是治宜柴胡加¶
桂湯¶
柴胡加桂湯　治少陽傷風四五日身熱惡風頸項強¶
　脇下滿手足温口苦而渇自汗其脉陽浮陰弦或發¶
<pb:KR3e0041_WYG_004-4a>¶
　汗汗多亡陽譫語可和其榮衛通其津液自然愈矣¶
　　柴胡(一/兩)半夏　芍藥　黃芩　人参　甘草　桂¶
　　枝(五/錢)加生薑¶
足太陰脾經傷風自汗胸滿腹痛四肢倦怠以其脉入¶
腹絡胃上膈俠咽連舌本㪚舌下故太陰諸証如是治¶
之宜桂枝芍藥湯¶
桂枝芍藥湯　治太陰傷風自汗咽乾胸腹四肢倦怠¶
　手足自温其脉弦大而緩¶
<pb:KR3e0041_WYG_004-4b>¶
　　桂枝(五/錢)白芍(三/兩)加生薑三片棗一枚　腹痛甚加¶
　　大黃一兩¶
足少陰腎經傷風口燥舌乾咽痛胸滿心煩自汗腰連¶
䯒骨酸痛以其脉貫脊属腎上貫胸膈入肺中循喉嚨¶
俠舌本故少陰諸証如是治之宜桂附湯¶
桂附湯　治少陰傷風胸滿心煩咽喉哽痛自汗腰疼¶
　連䯒骨酸痛嘔吐涎沫頭痛其脉沉弦¶
　　附子(生去/皮臍)桂心　乾薑　芍藥　甘草　茯苓¶
<pb:KR3e0041_WYG_004-5a>¶
　　桃仁(去皮尖麸/炒各一兩)咽痛加桔梗¶
足厥陰肝經傷風自汗惡風舌卷小腹急滿以其脉循¶
股入毛中環陰器抵小腹俠胃絡胆布脇與督脉㑹故¶
厥陰諸証如是治之宜八物湯¶
八物湯　治厥隂傷風惡風舌卷自汗小腹急滿寒熱¶
　如瘧骨節煩疼其脉尺寸俱微而遲者¶
　　桂心　當歸　川芎　前胡　防風(各三/分)芍藥(一/兩)¶
　　(五/錢)甘草　茯苓(各五/錢)加生&KR0037;¶
<pb:KR3e0041_WYG_004-5b>¶
　　叙傷寒論¶
經云冬傷於寒春為温病以冬不即病其寒毒藏於風¶
府之上至春温煖之時發而為病故曰温病或愈或死¶
死則六七日間愈則多出旬日之外世號為大病要當¶
随其經絡傳變仍以脉証别之乃可施治治傷寒法葢¶
盡於此至晉集仲景論於太陽經出麻黄桂枝二方治¶
傷寒傷風并録預偹救失加减之法甚詳至陽明少陽¶
與三陰經傷風証治則蔑聞矣故知仲景只就太陽一¶
<pb:KR3e0041_WYG_004-6a>¶
經格量二病勿令差互編集既不詮辨後學懵無所知¶
昏翳典墳千有餘載略不加省良可嘆息今輒提其六¶
經傷寒合用對治諸方以為宗兆其如壊証治法餘各¶
見本門外編集於後使皂白自分初不敢取諸胸臆葢¶
有所本於聖經也¶
　　傷寒辨証¶
内經論傷寒惟說足三陽三陰傳變經絡愈不日數及¶
各随其臟府經絡流注去處以行汗下并兩感脉應病¶
<pb:KR3e0041_WYG_004-6b>¶
形而已至張長沙以伊尹液湯作治法兼述傷寒暑濕¶
等詳略不同格量互顯使後學舉隅而反至晉不解其¶
義随行編集遂行於世此後蹈襲者不可勝計所謂百¶
問証治提綱目録撮要偹全活人書傷寒論乃至圖形¶
指脉皆剥採晉集初無反隅雖有廣傳皆未明其義類¶
縁晉集不識偏正以此類預偹之方雜於正治而正治¶
之方多所簡脫故使典籍愈多後學固封不削蘩蕪㒺¶
知樞要因别論於後云¶
<pb:KR3e0041_WYG_004-7a>¶
　　傷寒証治¶
足太陽膀胱經傷寒頭項強腰脊痛無汗惡寒其經絡¶
流注去處與傷風同但脉浮洪𦂳數為異耳惟足太陽¶
寒水為諸陽主氣故寒先傷之¶
麻黃湯　治太陽傷寒脉浮𦂳而數頭疼身痛發熱惡¶
　寒無汗胸滿而喘者¶
　　麻黃　桂枝(各一/兩)甘草(五/錢)杏仁(二十/五粒)¶
　右㕮咀每服五錢煎八分去滓服後覆取㣲汗夏則¶
<pb:KR3e0041_WYG_004-7b>¶
　加知母五錢石膏一兩黃芩一錢或汗出後無大熱¶
　而喘者去桂加石膏一兩¶
小青龍湯　治傷寒表未解心下有水氣乾嘔發熱而¶
　咳或渇或利或噎或小便不利小腹滿而喘¶
　　麻黃　細辛　炮薑　甘草　桂枝　芍藥(各三/兩)¶
　　半夏　五味子(各二/兩)¶
　右㕮咀每服五錢煎八分去滓服噎者去麻黃加熟¶
　附一錢若小便不利小腹滿者加茯苓一錢喘者加¶
<pb:KR3e0041_WYG_004-8a>¶
　杏仁七枚去皮尖¶
温粉　凡發汗不欲多多則亡陽宜用此粉撲之即愈¶
　效如神¶
　　白芷　藁本　川芎　白术¶
　右等分為末每末入米粉三兩和勻撲之¶
大青龍湯　治太陽中風傷寒脉𦂳發熱惡寒身疼不¶
　汗出而煩渇或脉浮緩身不疼但重乍有輕時或傷¶
　寒見風脉傷風見寒脉¶
<pb:KR3e0041_WYG_004-8b>¶
　　麻黃(二兩/去節)桂枝　甘草　杏仁(去皮尖/各一兩)石膏(一/兩)¶
足陽明胃經傷寒身熱不惡寒目疼鼻乾不得卧腹滿¶
咽乾口燥而渇其脉流注與傷風同以陽明主肉故次¶
傳之¶
大承氣湯　治陽明傷寒脉長身熱不惡寒目疼鼻乾¶
　不眠腹滿咽乾大便難譫語或汗後脉沉實或下利¶
　心下堅或已經下其脉按之浮沉尚有力者¶
　　大黃(五錢/洗)芒硝(一分别/研入)厚朴(一兩姜/汁炒)枳實(一分/麸炒)¶
<pb:KR3e0041_WYG_004-9a>¶
　右為粗末每服五錢煎八分去滓入硝再煎　若脉¶
　遲而滑汗出身重時發潮熱并得病二三日無太陽¶
　証煩躁心下硬下利後譫語者去芒硝名小承氣湯¶
　發汗不解蒸蒸發熱嗢嗢欲吐鼻中痛大便反溏及¶
　吐利後腹脹厥煩譫語去厚朴枳實入甘草五錢芒¶
　硝一分煎名調胃承氣湯　或熱結膀胱如狂狀下¶
　血小腹急結者去厚朴枳實加桃仁十二粒桂枝甘¶
　草各五錢硝一分名桃仁承氣湯¶
<pb:KR3e0041_WYG_004-9b>¶
大柴胡湯　治証狀大畧與大承氣湯同輕則大柴胡¶
　重則承氣湯¶
　　柴胡(四/兩)半夏(一/兩)黃芩　赤芍(各一/兩半)大黃(一/兩)枳實(一/分)¶
　右為粗末每服三錢加薑五片&KR0037;二枚煎八分去滓¶
　食後温服　若内熱裏實身疼痛是表証未解不可¶
　服¶
足少陽胆經胸脇痛耳聾口苦咽乾徃來寒熱目眩乾¶
嘔其脉流注與傷風同以少陽主膽屬半表半裏故三¶
<pb:KR3e0041_WYG_004-10a>¶
傳之¶
小柴胡湯　治少陽傷寒脉弦或沉𦂳往來寒熱胸脇¶
　苦滿嘿嘿不欲食心煩喜嘔或渇小腹痛或脇下痞¶
　硬或心悸小便不利或咳有微熱亦有不渇不嘔者¶
　又治婦人傷風傷寒經水適㫁發熱惡寒晝日明了¶
　暮則譫語此為熱入血室其血必結故如瘧狀得七¶
　分熱除脉遲身凉胸滿如結胸狀當刺期門随其實¶
　而取之投此湯即愈　又太陽病不解轉入少陽并¶
<pb:KR3e0041_WYG_004-10b>¶
　陽明傷寒脉反弦浮身目悉黃小便難潮熱時噦¶
　　柴胡(二/兩)半夏(六/錢)黃芩　人参　甘草(各三/分)¶
　右為剉㪚每服五錢生薑五片棗一枚去滓服若腹¶
　痛去黃芩加白芍三分心下悸小便不利加茯苓一¶
　兩若不渇則有微熱去人参加桂枝三分若咳去棗¶
　加五味三分乾薑五錢胸中煩不嘔者去半夏加花¶
　粉一兩胸中痞硬去棗加牡蠣一兩若過不解日晡¶
　發熱已而微利加芒硝一兩¶
<pb:KR3e0041_WYG_004-11a>¶
足太陰脾經傷寒手足温自利不渇腹滿時痛咽乾其¶
脈流注與傷風同治之各有正方¶
治中方　治太陰傷寒手足温自利不渇腹滿時痛咽¶
　乾其脈尺寸俱沉細¶
　　人参　炮薑　白术　甘草　陳皮　青皮¶
五積散　治太陰傷寒脾胃不和及有積聚腹痛¶
　　蒼术(米泔浸一/宿二十兩)桔梗(十/兩)陳皮(六/兩)白芷　甘草　當¶
　　歸(各二/兩)川芎(一兩/五錢)芍藥　茯苓　半夏(各一/兩)　麻¶
<pb:KR3e0041_WYG_004-11b>¶
　　黃(去節湯煑春夏/二兩秋冬三兩)乾薑(春夏兩半/秋冬三兩)枳殻(麸炒/四兩)桂心¶
　　(春夏三兩/秋冬四兩)厚朴(二兩薑/汁炒)¶
　右先將十二味㕮咀微炒令香取出當風凉之入後¶
　枳殻桂心厚朴三味同為細末每服三錢薑三片棗¶
　二枚煎七分温服　傷寒手足逆冷自汗不止脈沉¶
　細面青嘔逆加順元㪚一錢同煎熱服　産婦痛陣¶
　疎難産經兩三日不生胎死腹中或産母氣乏委頓¶
　産道乾澁加順元㪚水七酒三煎相繼兩服氣血内¶
<pb:KR3e0041_WYG_004-12a>¶
　和即産胎死者不過三服當下其順元㪚多少量産¶
　母虚實加减　傷寒發熱挾内寒者加葱白二寸豉¶
　七粒同煎相繼服當以汗解¶
順元散¶
　　烏頭(炮去皮/尖二兩)附子　南星(炮一/兩)木香(一/兩)¶
　右為末同前法煎此藥治内外感寒脈沉伏遲細手¶
　足冷毛髪怐慄傷寒陰症大啜一二杯氣和汗出即¶
　愈¶
<pb:KR3e0041_WYG_004-12b>¶
足少陰腎經傷寒口燥舌乾而渇背惡寒反發熱倦怠¶
其脈流注與傷風同¶
麻黃附子細辛湯　治少陰傷寒口中和面背惡寒反¶
　發熱倦怠自汗而渇其脈尺寸俱沉而𦂳者¶
　　麻黃　細辛　附子(各五/錢)¶
　右為粗末每服四錢手足厥者去麻黃細辛加乾薑¶
　五錢甘草一分　或口燥舌乾而渇宜急下之¶
足厥隂肝經傷寒煩滿發熱惡寒往來如瘧或嚢縮小¶
<pb:KR3e0041_WYG_004-13a>¶
腹急痛其脈流注與傷風同(本論小腹急痛/用小建中湯)¶
麻黃桂枝各半湯　治厥陰傷寒煩滿發熱惡寒往來寒¶
　熱嚢縮其脈尺寸俱微遲者主之若脈沉短其嚢必¶
　縮急以大承氣湯下可保五死一生承氣湯乃利陽¶
　明藥耳若病到厥陰其勢已甚葢陽明養宗筋為熱¶
　毒所攻乃以㵼其能養故利陽以救陰此猶假虞伐¶
　虢圍韓救趙之意也¶
　　桂枝　芍藥　麻黃　杏仁(十二粒/去皮尖)甘草(各五/錢)¶
<pb:KR3e0041_WYG_004-13b>¶
　右為粗末每服五錢煎八分入薑棗煎亦可¶
大承氣湯(方見足/陽明經)¶
小建中湯(方見九/痛門)¶
　　傳變次序¶
内經熱論論傷寒云太陽為諸陽主氣傷寒必先自太¶
陽始至漢諸師凡外所因皆曰太陽病未為了義足太¶
陽寒水其位居辰辰為六氣化原故辛遁起戊子至辰¶
為壬辰水而太陽正化居焉在天為寒在地為水寒喜¶
<pb:KR3e0041_WYG_004-14a>¶
歸水故寒必先傷太陽以此例推寒既自太陽入風自¶
少陽入温自陽明入經曰陰為之主陽為之正别於陽¶
者知病從來别於陰者知死生之期此之謂也或問傳¶
變次序當何如耶然陰陽流行出入次序固有定說及¶
其中病或喜入或乘虚或成兩感或守一經其可拘也¶
但當以脈証分别陰陽表裏盛衰為始又不可以日數¶
期也¶
　　料簡¶
<pb:KR3e0041_WYG_004-14b>¶
論曰有汗不服麻黃無汗不得服桂枝切忌不得悮若¶
寒証見風脈風証見寒脈却以桂枝麻黃各半湯治之¶
古人治傷風熱多寒少惡風脈浮𦂳無汗用青龍湯葢¶
先傷風而後傷寒風証尚在而寒脈已行故有是偹也¶
若先傷寒而後傷風寒多熱少不煩躁㣲厥脈當浮緩¶
弱而自汗即傷寒見風脈但青龍𦂳暴不若各半湯平¶
和无悔吝也諸經皆倣此¶
　　六經傷寒用藥格法¶
<pb:KR3e0041_WYG_004-15a>¶
夫傷寒始自太陽逆傳陽明至厥陰而止六經既别治¶
法不同太陽屬膀胱非發汗不能愈必用麻黃者以麻¶
黃生於中牟雪積五尺生麻黃處雪則不聚葢此藥内¶
通陽氣以却外寒也陽明屬胃非通泄不能愈必用大¶
黃芒硝以利之少陽屬膽無出入道柴胡能利能汗佐¶
之以黃芩非此不解太陰屬脾中州土也性惡寒濕非¶
乾薑白术不能温燥少陰屬腎性畏寒燥非附子不能¶
温潤厥陰肝經藏血養筋非温平之藥不能潤養此經¶
<pb:KR3e0041_WYG_004-15b>¶
常之道也後學不知倫類妄意進餌遂至錯亂諸証蜂¶
起夭傷人命可不究辨且三陽病汗下和解人皆知之¶
至太陰脾經温燥不行亦自當温利陽利如温脾丸用¶
大黃者是也少陰腎經雖用附子復使麻黃則知少陰¶
亦自太陽出厥陰用桂自少陽出明矣及其二陽鬰閉¶
皆當自陽明出故三陰皆有下証如少陰口燥咽乾下¶
利清水太陰腹滿時痛厥陰舌卷嚢縮皆當下之學宜¶
詳審不可率意投也¶
<pb:KR3e0041_WYG_004-16a>¶
温脾丸　治乆病虚羸脾氣弱食不消氣噫¶
　　黄柏　桂心　炮薑　細辛　附子　當歸　大¶
　　麥芽　大黃　神麯　川連　吳茱茰(各一/兩)¶
　右為末蜜丸桐子大酒下三十丸¶
　　三陽合病脈証治¶
三陽有合病三陰無合病所謂三陽合者有太陽陽明¶
有少陽陽明有太陽傳至陽明其頭痛腰痛者太陽也¶
肌熱目痛鼻乾者陽明也倘惡寒脈必浮大而長浮者¶
<pb:KR3e0041_WYG_004-16b>¶
太陽脈也長者陽明脈也當随証調之本太陽証因發¶
汗多則譫語屬陽明故有太陽陽明也少陽証未解猶¶
當和解不可便作陽明下之¶
葛根湯　治太陽病項背強几几然無汗惡寒并治三¶
　陽合病自利¶
　　葛根(一/兩)麻黃(三/分)桂心(五/錢)芍藥(五/錢)甘草(三/錢)¶
　每服五錢加生薑五片大棗一枚三陽合病不下利¶
　但嘔者加半夏六錢煎¶
<pb:KR3e0041_WYG_004-17a>¶
　　兩感証論并治法¶
兩感傷寒者表裏俱病也一日太陽與少陰俱病頭痛¶
舌乾咽滿而渇二日陽明與太陰俱病腹滿身熱不食¶
譫語三日少陽與厥陰俱病耳聾囊縮而厥兩感俱作¶
治有先後宜先救裏臟氣内正急宜救表救内固宜急¶
而表亦不可緩也救裏解表各随諸証而善用之自非¶
精妙甄别其孰能與於斯¶
四逆湯　治少陰傷寒自利不渇嘔&KR0938;不止或吐利俱¶
<pb:KR3e0041_WYG_004-17b>¶
　發小便不利或汗出過多脉微欲絶腹痛脹滿手足¶
　厥冷及一切虚寒厥冷凡病傷寒凡此証候皆由陽¶
　氣素虚積有陰寒雖更覺頭疼體痛發熱惡寒四肢¶
　拘急表裏悉具者不可攻表宜先服此藥以助陽救¶
　裏¶
　　附子(五/錢)炮薑　炙草(一/分)¶
　强人加乾薑一錢或惡寒脈微而利利止仍亡血者¶
　加人参五錢或發汗若下之病仍不解煩燥者仍加¶
<pb:KR3e0041_WYG_004-18a>¶
　茯苓五錢面赤者加連鬚葱九根腹中痛者去葱加¶
　芍藥一兩嘔者加生薑一兩咽痛者去芍藥加桔梗¶
　五錢¶
　　兩感治法料簡¶
桂枝麻黃皆攻太陽經表藥方各見太陽經其如陽明¶
太陰少陰厥陰並可於風藥寒藥二方論中随証施治¶
　　陰毒証治¶
陰毒為病手足冷腰背強頭疼腹痛或煩渇精神恍忽¶
<pb:KR3e0041_WYG_004-18b>¶
額與手背時出冷汗聲音鄭重爪甲色青黑多因脾寒¶
伏陰重感於寒所致¶
附子散　治陰毒傷寒唇青面黑身重强四肢冷或因¶
　服冷藥過度心腹脹滿昏沈不識人¶
　　附子(三/分)桂心(五/錢)當歸　白术　半夏(各五/錢)炮薑(三/分)¶
返陰丹　治陰毒傷寒心神煩躁頭痛四肢逆冷面青¶
　腹脹脈沉伏者¶
　　硫黄(五兩通/明另研)硝石(另/研)太陰𤣥精石(另研各/二兩)炮薑¶
<pb:KR3e0041_WYG_004-19a>¶
　　桂心　附子(各五/錢)¶
　右用鐵銚先鋪𤣥精石次下硝石末各一半中間鋪¶
　硫黃末又將二石餘末葢上以小盞合着熟炭火三¶
　觔燒令得所勿令烟出急取瓦器合着地上四面灰¶
　葢勿令烟出候冷取出研細入後藥為末同研勻米¶
　糊丸桐子大艾湯下二三十丸頓服汗出為度未退¶
　艾炙臍下丹田氣海更不退則以葱饀熨之¶
葱饀熨法　治氣虚陽脫身冷無脈氣息欲絶不省人¶
<pb:KR3e0041_WYG_004-19b>¶
　事及傷寒厥陰百藥不效者¶
　葱一束以麻缚如餅饀大只用長白二寸許先以火¶
　㶸一面令通熱勿致灼人乃以熱處着病人臍上下¶
　以熨斗盛火熨令葱餅熱氣透入腹中更作三四餅¶
　餅壊不可熨易餅再熨候病人醒手足温有汗服四¶
　物湯良¶
　　陽毒証治¶
陽毒為病躁熱面赤咽痛身斑色如錦紋下利赤黄内¶
<pb:KR3e0041_WYG_004-20a>¶
外結熱舌焦鼻黑類如烟煤妄言狂走多因腸胃燥熱¶
陽氣獨盛陰氣暴絶妄服燥藥熱食所致¶
升麻湯　治陽毒傷寒一二日便成陽毒或服藥吐下¶
　後變成陽毒腰背痛煩悶不安面赤狂言或赤或見¶
　鬼或下利面赤斑斑如錦紋咽喉痛下膿血脈大浮¶
　數五日可治七日不可治¶
　　升麻(五/錢)犀角　射干　黄芩　人参　炙草(各一/分)¶
　右剉散每服五錢煎七分去滓熱服并進三四服温¶
<pb:KR3e0041_WYG_004-20b>¶
　覆汗出為度¶
梔子仁湯　治陽毒傷寒壯熱百節疼痛¶
　　黑梔　赤芍　大青　知母(各一/兩)升麻　杏仁¶
　　黃芩　石膏(各二/兩)柴胡(一兩/五錢)炙甘草(五/錢)¶
　右剉散每服四錢薑三片豉二十粒同煎七分服¶
　　結胸証治¶
結胸者心下堅滿按之石硬而痛心膈髙起手不得近¶
項强如柔痓狀此本傷寒身熱醫下之熱氣乘虚而入¶
<pb:KR3e0041_WYG_004-21a>¶
痞結不散之所致也若脈浮大皆不可下下之則死尚¶
宜發汗若沉𦂳者宜以大小陷胸湯量輕重而下之又¶
結胸有不按而痛者有按而痛者有水結胸者胸脇間¶
但頭汗出者有實熱結者有實寒結者治之不可不知¶
其輕重也各有正方¶
大陷胸湯　治傷寒表未解醫反下之膈内拒痛手不¶
　可近短氣煩躁心中懊憹心下硬大便不通舌燥而¶
　渇熱實脉沉而𦂳又治身無大熱有水結在胸脇間¶
<pb:KR3e0041_WYG_004-21b>¶
　者¶
　　大黃(五/錢)芒硝(四/錢)甘遂¶
　右各為末水三盞先煎大黄至一盞入硝煑溶下甘¶
　遂末煑一沸分二服得利止後服¶
小陷胸湯　治結胸証正在心按之則痛脈浮滑者¶
　　川黃連(一/錢)栝蔞實(一/兩)半夏(六/錢)¶
　水二盞先煎栝蔞實至盞半入前藥煎六分分二服¶
　利黄涎沫即愈¶
<pb:KR3e0041_WYG_004-22a>¶
大陷胸丸　治病發於陽而反下之熱入裏因作結胸¶
　因下之太早故也其病項强如柔痓狀下之則和¶
　　大黃(二/兩)葶厯(炒/)杏仁(去皮/尖炒)芒硝(各三/分)¶
　右前二味為末將杏仁芒硝合研為脂和藥丸彈子¶
　大别杵甘遂末一錢白蜜一大匙水二盞煎七分頓¶
　服之一宿乃下如不下更服以下為效甘遂性不馴¶
　宜斟酌虚實用之¶
　　胸痞証治¶
<pb:KR3e0041_WYG_004-22b>¶
胸痞証者胃中不和心下堅硬乾嘔惡寒汗出噫氣不¶
除亦有因傷寒身冷醫反下之遂成胸痞¶
枳實理中丸　治傷寒及諸吐利後胸痞欲絶膈髙氣¶
　急手足不得近¶
　　枳實　茯苓　人葠　炮薑　甘草(各等/分)¶
　右末蜜丸一兩作四丸熱湯化下渇加花粉下利加¶
　牡蠣粉均等分¶
桔梗枳殻湯　治中寒氣胸痞滿欲死¶
<pb:KR3e0041_WYG_004-23a>¶
　　枳殻　桔梗(各等/分)¶
三黃湯　治傷寒陰証下之太早以致心下痞按之軟¶
　其脈闗上浮者主之若表未解未可攻宜先隨風寒¶
　二証投桂枝麻黃湯表解已即服此方¶
　　大黃　黃連　黃芩¶
　右各等分剉散每服五錢沸湯一盞熱漬之一時乆¶
　去滓分二服或汗出惡寒加附子别煎汁入一合同¶
　服¶
<pb:KR3e0041_WYG_004-23b>¶
半夏瀉心湯　治心下痞滿而不痛者¶
　　半夏(一兩/一錢)黃芩　人葠　甘草　炮薑(各一兩/五錢)川¶
　　黃連(五/錢)¶
　右剉散每服五錢水一盞半薑五片棗一枚煎七分¶
　去滓温服或傷寒中風醫反下之下利日數十行榖¶
　不化胸中鳴心下痞硬乾嘔心煩者加甘草五錢人¶
　參一兩名甘草瀉心湯　或出解後胃中不和心下¶
　痞硬乾噯食臭脇下水鳴下利加生薑一兩减乾薑¶
<pb:KR3e0041_WYG_004-24a>¶
　半兩餘如正方名生薑瀉心湯¶
　　勞復証治¶
傷寒新瘥後不能將攝因憂愁思慮勞神而復或梳洗¶
沐浴作勞而復皆謂之勞復或飲食不節謂之食復此¶
皆大病後精神氣血腸胃並虚之所致也論有正方可¶
依証調治唯犯房室為女勞復多死不治¶
白术散　治傷寒氣脉不和増寒壯熱鼻塞胸悶涕唾¶
　稠粘痰嗽壅滯或冐渉風濕憎寒發熱骨節煩疼或¶
<pb:KR3e0041_WYG_004-24b>¶
　中暑嘔吐眩暈及大病後將理失宜食後勞復病証¶
　如初悉主之又治五勞七傷氣虚頭眩精神恍忽睡¶
　卧不寧肢體倦怠潮熱盗汗脾胃𧇊損面色痿黄飲¶
　食不美嘔吐酸水臟府滑泄腹内虚鳴反胃吐逆心¶
　腹絞痛乆瘧乆利及膈氣咽塞上氣喘促坐卧不安¶
　或飲食所傷胸膈痞悶腹脇膨脹婦人胎前産後血¶
　氣不和霍亂吐瀉氣厥不省人事常服辟四時不正¶
　之氣及山嵐瘴疫神效不可具述¶
<pb:KR3e0041_WYG_004-25a>¶
　　白芷　甘草　青皮　陳皮　茯苓　桔梗　山¶
　　藥　香附(各三/兩)乾薑(五/錢)白术(一/兩)¶
　右末每服二錢水一盞薑三片棗一枚木𤓰一片紫¶
　蘇葉兩三葉煎七分　若吐瀉入白糖煎嗽入桑皮¶
　杏仁煎　傷寒勞復入薄荷煎　膈氣入木通三寸¶
　麝香少許　中暑嘔逆入香茹煎　胎前産後血氣¶
　不和入荆芥煎　霍亂入霍香　氣厥入鹽湯調下¶
　　陰陽易証治¶
<pb:KR3e0041_WYG_004-25b>¶
陰陽易者其男子病新差未平復而婦人與之交接名¶
曰陽易裏急腰踝連腹内痛婦人病新差未平復而男¶
子與之交接名曰陰易身重少氣陰腫入裏腹内絞痛¶
熱上冲胸頭痛不欲舉眼中生花葢男女病相換易故¶
謂之陰陽易¶
燒裩散　治傷寒陰易其人身重少氣小腹裏急或引¶
　陰中痛拘攣熱上冲胸頭重不欲舉眼中生花膝脛¶
　拘急悉皆主之¶
<pb:KR3e0041_WYG_004-26a>¶
　　婦人裩襠(燒灰/存性)¶
　細研方寸匕水調服小便利陰頭痛即愈¶
猳鼠糞湯　治丈夫傷寒病後女人與之交接名曰陽¶
　易¶
　　韮根(去青一握/約半寸)猳鼠糞(十四粒兩/頭尖者是)¶
　右二味水一盞煎半盞去滓頻頻温服粘汗出為效¶
　未知再服¶
　　發斑証治¶
<pb:KR3e0041_WYG_004-26b>¶
傷寒發斑者葢不當下而下之熱則乘虚入胃當下而¶
失下則胃不得泄皆發斑㸃如錦紋赤者易治黒者難¶
治葢熱毒入胃深也¶
𤣥參升麻湯　治傷寒或當下而失下或不當下而下¶
　之熱毒在胃發斑如錦紋甚則煩躁譫語兼治喉閉¶
　腫痛温毒發斑¶
　　元參　升麻　甘草(各五/錢炙)¶
　右剉散每服五錢煎七分温服¶
<pb:KR3e0041_WYG_004-27a>¶
　¶
　¶
　¶
　¶
　¶
　¶
　¶
　¶
<pb:KR3e0041_WYG_004-27b>¶
　¶
　¶
　¶
　¶
　¶
　¶
　¶
　三因極一病証方論卷四¶
