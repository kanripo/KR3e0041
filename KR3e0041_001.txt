# -*- mode: mandoku-view; -*-
#+TITLE: 三因極一病証方論
#+DATE: 2015-08-24 23:05:28.952669
#+PROPERTY: ID KR3e0041
#+PROPERTY: BASEEDITION WYG    
#+PROPERTY: JUAN 卷一
<pb:KR3e0041_WYG_001-1a>¶
欽定四庫全書¶
　三因極一病証方論卷一¶
　　　　　　　　　　　　　宋　陳言　撰¶
　　脉經序¶
學醫之道須知五科七事五科者脉病証治及其所因¶
七事者所因中復分為三博約之説於斯見矣醫學者¶
脉為醫門之先雖流注一身其理甚微妙廣大配天地¶
變化合陰陽六氣緯虗五行麗地無不揆度是以聖人¶
<pb:KR3e0041_WYG_001-1b>¶
示教有精㣲氣象之論後賢述作為太素難經之文仲¶
景類集於前叔和詮次於後非不昭著六朝有高陽生¶
者剽竊作歌訣劉元賔從而解之遂使雪曲應稀巴歌¶
和衆經文溺於覆没正道翳於詖辭良可歎息今乃料¶
簡要義别白討論分人迎氣口以辨内外因列表裏九¶
道以叙傷感病証六經不昧五臓昭然識病推因如指¶
諸掌類眀條備文畧義詳倘能留神則思過半矣¶
　　學診例¶
<pb:KR3e0041_WYG_001-2a>¶
凡欲診脉先調自氣壓取病人脉息以候其遲數過與¶
不及所謂以我醫彼智與神㑹則莫之敢違¶
凡診脉須先識脉息兩字脉者血也息者氣也脉不息¶
動為氣使然所為長則氣治短則氣病也¶
凡診須識人迎氣口以辨内外因其不與人迎氣口相¶
應為不内外因所謂闗前一分人命之主¶
凡診先識五臓六腑本脉然後方識病脉嵗主害臓氣¶
候逆傳陰陽有時與脉為期此之謂也¶
<pb:KR3e0041_WYG_001-2b>¶
凡診須認識二十四字名狀與關前一分相符推識証¶
狀與病者相應使無差忒庶可治療¶
　　總論脉式¶
經云診法常以平旦陰氣未動陽氣未散飲食未進經¶
脉未盛絡脉調匀血氣未亂乃可診有過之脉或有作¶
為當停寧食頃俟定乃診師亦如之¶
　釋曰停寧俟定即不可拘於平旦况倉卒病生豈待¶
　平旦學者知之¶
<pb:KR3e0041_WYG_001-3a>¶
經云切脉動静而視精明察五色觀五臓有餘不足六¶
腑强弱形之盛衰可以參決死生之分¶
　釋曰切脉動静者以脉之潮㑹必歸於寸口三部診¶
　之左闗前一分為人迎以候六淫為外所因右闗前¶
　一分為氣口以候七情為内所因推其所自用背經¶
　常為不内外因三因雖分猶乃未備是以前哲類分¶
　二十四字所謂七表八裏九道七表者浮芤滑實弦¶
　𦂳洪八裏者㣲沉緩濇遲伏濡弱九道者細數動虗¶
<pb:KR3e0041_WYG_001-3b>¶
　促結代革散雖名狀不同証候差别皆以人迎氣口¶
　一分而推之與三部相應而説証故脉贊曰闗前一¶
　分人命之主左為人迎右為氣口神門㫁決而在闗¶
　後而漢論亦曰人迎𦂳盛傷於寒以此推明若人迎¶
　浮盛則傷風虗弱沉細為暑濕皆外所因喜則散怒¶
　則激憂濇思結悲𦂳恐沉驚動皆内所因㸔與何部¶
　相應即知何經何臓受病方乃不失病機也其如診¶
　按表裏名義情狀姑如後説但經所述謂脉者血之¶
<pb:KR3e0041_WYG_001-4a>¶
　府也長則氣治短則氣病數則煩心大則病進文藻¶
　雖雅義理難尋動静之辭有博有約博則二十四字¶
　不濫絲毫約則浮沉遲數總括紀綱辭理粲然故知¶
　浮為風為虗沉為濕為實遲為寒為冷數為熱為燥¶
　風濕寒熱屬於外虗實冷燥屬於内内外既明三因¶
　須别學者宜詳覽不可憚煩也¶
　經中所謂視精明者葢五臓精明聚於目精全則目¶
　明神定則視審審視不瞭則精明敗矣直視上視眩¶
<pb:KR3e0041_WYG_001-4b>¶
　瞑眊瞑皆可兼脉而論病狀也¶
　所謂察五色者乃氣之華也赤欲如帛裹朱不欲如¶
　赭白欲如鵞羽不欲如鹽青欲如蒼玉之澤不欲如¶
　藍黃欲如羅裹雄黃不欲如黃土黒欲如重漆色不¶
　欲如地蒼五色精㣲象見矣其夀不乆也¶
　所謂觀五臓有餘不足候之五聲者臓之音中之守¶
　也中盛則氣勝中衰則氣弱故聲如室中言者是氣¶
　之澁也言㣲終日乃復言者是氣之奪也譫妄不避¶
<pb:KR3e0041_WYG_001-5a>¶
　善惡神明之亂也鄭聲言語不相續陰陽失守也故¶
　曰得守者生失守者死是也¶
　所謂六腑强弱以候形之盛衰頭者精明之府頭傾¶
　視深精神奪矣背者胸中之府背曲肩隨府将壊矣¶
　腰者腎之府轉摇不能腎将&KR0629;矣膝者筋之府屈伸¶
　不能筋将&KR0629;矣骨者髓之府行則振掉骨将&KR0629;矣倉¶
　廩不蔵者腸胃不固也水泉不止者膀胱不蔵也得¶
　强者生失强者死此等証狀醫者要明在脉難明惟¶
<pb:KR3e0041_WYG_001-5b>¶
　証易辨是故聖智垂論備教學者宜兼明之不可忽¶
　也¶
　　三部分位¶
三部從魚際至髙骨得一寸名曰寸口從寸口至尺名¶
曰尺澤故曰尺中寸後尺前名曰闗陽出陰入以闗為¶
界又云陰得尺内一寸陽得寸内九分從寸口入六分¶
為闗分從闗分又入六分為尺分故三部共得一寸九¶
分¶
<pb:KR3e0041_WYG_001-6a>¶
　　六經所屬¶
心部在左手寸口屬手少陰經與小腸手太陽經合¶
肝部在左手闗上屬足厥陰經與膽足少陽經合¶
腎部在左手尺中屬足少陰經與膀胱足太陽經合¶
肺部在右手寸口屬手太陰經與大腸手陽明經合¶
脾部在右手闗上屬足太陰經與胃足陽明經合¶
右腎在右手尺中屬手厥陰心包經與三焦手少陽經¶
合¶
<pb:KR3e0041_WYG_001-6b>¶
手少陰之脉起於心中屬心系下膈絡小腸其支者從¶
心系上挾咽系目其直者復從心系却上肺出腋下下¶
循臑内後廉行太陰心主之後入肘内廉循臂内後廉¶
抵掌後鋭骨之端入掌内廉循小指之内出其端¶
手太陽之脉起於小指之端循手外側上腕出踝中直¶
上循臂骨下廉出肘内側兩筋之間上循臑外廉出肩¶
繞肩髀交肩上入缺盆絡心循咽下膈抵胃属小腸其¶
支别者從缺盆循頸上頰至目鋭眥部入耳中其支者¶
<pb:KR3e0041_WYG_001-7a>¶
别循頰上䪼抵鼻至目内眥¶
足厥陰之脉起於大指聚毛之上循足跗上㢘去内踝¶
一寸上踝三寸交出太隂之後上骨内亷循股入隂毛中¶
環隂器抵小腹挾胃屬肝絡膽上貫膈布脇肋循喉嚨¶
之後上入頏顙連目系上出額與督脉㑹於巔其支者¶
從目系下頰裏環唇内其支者復從肝别貫膈上注肺¶
足少陽膽之脉起於目鋭眥上抵頭循角下耳後循頸¶
行手少陽之脉前至肩上却交出手少陽之後入缺盆¶
<pb:KR3e0041_WYG_001-7b>¶
其支别者從耳後入耳中出走耳前至目鋭眥後其支¶
者别目鋭眥下大迎合手少陽抵於䪼下交頰車下頸¶
合缺盆下胸中貫膈絡肝屬膽循脇裏出氣街繞毛際¶
横入髀厭中其直者從缺盆下腋循胸過季脇下合髀¶
厭中以下循髀外出膝外亷下外輔骨之前直下抵絶¶
骨之端下出外踝之前循足跗上入小指次指之間其支¶
者從跗上入大指循岐骨内出其端還貫入爪甲出三毛¶
足少隂之脉起於足小指之下斜趨足心出然谷之下¶
<pb:KR3e0041_WYG_001-8a>¶
循内踝之後别入跟中上踹内出膕内廉上股内後廉¶
貫脊屬腎絡膀胱其直者從腎上貫膈入肺中循喉嚨¶
挾舌本其支者從肺出絡心注胸中¶
足太陽之脉起於目内眥上額交巔上其支别者從巔¶
至耳上角其直行者從巔入絡腦還出别下項循肩膊¶
内挾脊抵腰中入循膂絡腎属膀胱其支别者從腰中¶
下貫臀入膕中其支别從膊内左右别下貫脾挾脊内¶
過髀樞循髀外後廉下合膕中以下貫踹内出外踝之¶
<pb:KR3e0041_WYG_001-8b>¶
後循京骨至小指外側端¶
手太陰之脉起於中焦下絡大腸還循胃口上膈屬肺¶
從肺系橫出腋下循臑内行少陰心主之前下肘中循¶
臂内上骨下廉入寸口上魚際循魚際出大指之端其¶
支者從腕後直出次指内廉出其端¶
手陽明之脉起於大指次指之端循指上廉出合谷兩¶
骨之間上入兩筋之中循臂上廉入肘外廉循臑内前¶
廉上肩出髃骨之前廉上出柱骨之會於大椎下入缺¶
<pb:KR3e0041_WYG_001-9a>¶
盆絡肺下膈屬大腸其支别者從缺盆上頸貫頰下入¶
齒縫中還出俠口交人中左之右右之左上挾鼻孔¶
足太陰之脉起於大指之端循指内側白肉際過竅骨¶
後上内踝前廉上踹内循䯒骨後交出厥陰之前上循¶
膝股内前廉入腹屬脾絡胃上膈俠咽連舌本㪚舌下¶
其支别者復從胃别上膈注心中¶
足陽明之脉起於鼻交額中旁約太陽之脉下循鼻外¶
入上齒中還出俠口環唇下交承漿却循頥後下廉出¶
<pb:KR3e0041_WYG_001-9b>¶
大迎行頰車上耳前過客主人循髪際至頭顱其支别¶
者從大迎前下人迎循喉嚨入缺盆下膈屬胃絡脾其¶
直行者從缺盆下乳内廉下俠臍入氣街中其支者起¶
胃口下循腹裡下至氣街中而合以下髀闗抵伏兎下¶
入膝臏中下循䯒外廉下足跗入中指内間其支者下¶
膝三寸而别以下入中指外間其支者别跗上入大指間¶
出其端¶
手厥陰之脉起於胸中出屬心包下膈厯絡三焦其支¶
<pb:KR3e0041_WYG_001-10a>¶
者循胸出脇下腋三寸上抵腋下下循臑内行太陰少¶
陰之間入肘内下臂行兩筋之間入掌中循中指出其¶
端其支别者從掌中循小指次指出其端¶
手少陽之脉起於小指次指之端上出兩指之間循手¶
表腕出臂外兩骨之間上貫肘循臑外上肩交出足少¶
陽之後入缺盆交膻中㪚絡心胞下膈屬三焦其支者¶
從膻中上出缺盆上項俠耳後直上出耳上角以屈下¶
頰至䪼其支者從耳後入耳中却出至目鋭眥¶
<pb:KR3e0041_WYG_001-10b>¶
　　五臓所屬¶
左寸外以候心内以候膻中　右寸外以候肺内以候¶
胸中　左闗外以候肝内以候膈中　右闗外以候脾¶
内以候胃脘　左尺外以候腎内以候腹中　右尺外¶
以候心内以候腰¶
　釋曰五臓六腑十二經絡候之無踰三部要之前布¶
　六經乃候淫邪外入自經絡而及於臓後説六臓乃¶
　情意内鬰自臓腑出而應於經内外所因顯然明白¶
<pb:KR3e0041_WYG_001-11a>¶
　學診之道當自此始外因雖自經絡而入必及於臟¶
　須識五臟部位内因欎滿於中必應於經亦須據經¶
　説証不可偏局故經云上竟上胸喉中事也下竟下¶
　腰足中事也不可不通¶
　　五臓本脉體¶
人之脉者乃血之隧道也非氣使則不能行故血為脉¶
氣為息脉息之名自是而分呼吸者氣之槖籥動應者¶
血之波瀾其經以身寸度之計十六丈二尺一呼脉再¶
<pb:KR3e0041_WYG_001-11b>¶
動一吸脉亦再動呼吸定息脉五動閏以太息則六動¶
一動一寸故一息脉行六寸十息六尺百息六丈二百¶
息十二丈七十息四丈二尺計二百七十息漏水下二¶
刻盡十六丈二尺營周一身百刻之中得五十營故曰¶
脉行陽二十五度行陰二十五度也息者以呼吸定之¶
一日計一萬三千五百息呼吸進退既遲於脉故八息¶
三分三毫三釐方得一寸八十三息三分三毫行一尺¶
八百三十三息三分行一丈八千三百三十三息行十¶
<pb:KR3e0041_WYG_001-12a>¶
丈餘六丈二尺計五千一百六十七息通計一萬三千¶
五百息方行盡十六丈二尺經絡氣周於一身一日一¶
夜大會於風府者是也脉屬隂隂行速猶太陰一月一¶
周天息屬陽陽行遲猶太陽一嵗一周天如是則應天¶
常度故春肝脉弦細而長夏心脉浮大而洪長夏脾脉¶
軟大而緩秋肺脉浮濇而短冬腎脉沉濡而滑各以其¶
時而候旺相休囚脉息無太過不及之患故曰平人平¶
人常氣禀於胃必以胃氣為本取其資成也合五臓氣¶
<pb:KR3e0041_WYG_001-12b>¶
三分㣲似弦洪緩濇沉則為平脉若真臓脉見則不佳¶
矣廣如後説¶
　　六經本脉體¶
六經所以分手足陰陽者以足為本手為標如是厥陰¶
風木肝與足少陽相火膽為表裏同在一處足太陰濕¶
土脾與足陽明燥金胃足少陰相火腎足太陽寒水膀¶
胱皆相附近至於手三陽三陰相去頗遠葢足陰陽本¶
乎地奠方有常手隂陽法乎天變化無定足為常度手¶
<pb:KR3e0041_WYG_001-13a>¶
為揆度體常盡變故為竒度竒常揆度其道一也足厥¶
隂肝脉在左闗上弦細而長足少陰腎脉在左尺中沉¶
濡而滑足太陰脾脉在右闗上沉軟而緩足少陽膽經¶
脉在左闗上弦大而浮足陽明胃脉在右闗上浮長而¶
濇足太陽膀胱脉在左尺中洪滑而長手厥陰心主包¶
絡在右尺中沉弦而數手少陰心脉在左寸口洪㣲而¶
實手太隂肺脉在右寸口濇短而浮手少陽三焦脉在¶
右尺中洪散而急手陽明大腸脉在右寸口浮短而滑¶
<pb:KR3e0041_WYG_001-13b>¶
手太陽小腸脉在左寸口洪大而𦂳此手足隂陽六經¶
脉體及其消息盈虗而化理不滯運動宻移與天地參¶
同彼春之暖為夏之暑彼秋之忿為冬之怒四變之動¶
脉與之應者乃氣候之至脉也故要論云厥陰之至其¶
脉弦(一云沉/短而數)少陰之至其脉鈎(一云𦂳/細而㣲)太陰之至其脉¶
沉(一云𦂳/大而長)少陽之至大而浮(一云乍踈乍/數乍短乍長)陽明之至短¶
而濇(一云浮/大而短)太陽之至大而長本脉至脉雖識體狀又¶
須推尋六氣交變南政北政司天在泉少隂之脉應與¶
<pb:KR3e0041_WYG_001-14a>¶
不應如要論所詮乙庚丙辛丁壬戊癸金木水火四運¶
者皆曰北政少隂在泉故寸不應甲巳土運徳流四政¶
辟如巡狩而居南靣此之謂南政少隂在泉故寸亦不¶
應若北政厥隂在泉則右不應太隂在泉則左不應若¶
南政厥隂司天則右不應太隂司天則左不應諸不應¶
者及其診則見矣此乃常度合不應而反應是謂太過¶
應而不應是謂不及皆為外淫所因所以欲知少陰應¶
否者以君火為萬物資始不可不知此且以一嵗而論¶
<pb:KR3e0041_WYG_001-14b>¶
之若細推尋當以日論精㣲之道不可不知若嵗主臓¶
害自當揆度平治不能反隅則不復也¶
　　五臟傳變病脉¶
右手闗前一分為氣口者以候臓氣鬰發與胃氣兼并¶
過與不及乗尅傳變也以内氣鬱發食氣入胃淫精於¶
脉自胃口出故候於氣口以五臓皆禀氣於胃胃者五¶
臟之本臟氣不能自致於手太隂必因胃氣而生邪氣¶
勝胃氣衰故病甚胃氣絶真臓脉獨見則死¶
<pb:KR3e0041_WYG_001-15a>¶
如春肝脉弦多胃少曰肝病但弦無胃氣曰死若其乗¶
尅春雖有胃氣而有濇脉見則秋必病濇甚則今病¶
夏心脉洪多胃少曰心病但洪無胃氣曰死如乗尅見¶
㣲沉則秋病沉甚則今病¶
秋肺脉濇多胃少曰肺病但濇無胃氣曰死秋見洪脉¶
為夏病洪甚則今病¶
冬腎脉沉多胃少曰腎病但沉無胃氣曰死冬見濡為¶
長夏病濡甚為今病¶
<pb:KR3e0041_WYG_001-15b>¶
夏脾脉濡多胃少曰脾病但濡無胃氣曰死長夏見弦¶
脉為春病弦甚為今病¶
又如春肝脉合弦細而長太過則實强令人善怒忽忽¶
弦冐而癲疾不及則虗㣲令人胸痛引背兩脇胠滿¶
夏心脉合洪而㣲實太過則來去皆盛令人身熱膚痛¶
為浸滛不及則來不盛去反盛令人煩心上咳唾下氣¶
泄¶
秋肺脉合浮而短濇太過則中堅傍虗令人逆氣背痛¶
<pb:KR3e0041_WYG_001-16a>¶
愠愠然不及則毛而㣲令人呼吸少氣上咯血下喘聲¶
冬腎脉合沉而𦂳實太過則如彈石令人解㑊脊脉痛¶
少氣不欲言不及則其去如數令人心懸如饑眇中清¶
脊中痛小腹滿小便變¶
長夏脾脉當沉而濡長太過則如水之流令人四肢不¶
舉不及則如烏之啄令人九竅不通名曰重强太過不¶
及脉之大要迫近而㣲不可失機¶
又人之五臓配木火土金水以養魂神意魄志生怒喜¶
<pb:KR3e0041_WYG_001-16b>¶
憂思恐故因怒而魂門弛張木氣奮激肺金乘之脉必¶
弦濇因喜則神廷融泄火氣赫羲腎水乘之脉必沉㪚¶
因思則意舍不寧土氣凝結肝木乗之脉必弦弱因憂¶
則魄户不閉金氣聚濇心火乗之脉必洪短因恐則志¶
室不遂水氣旋却脾土乗之脉必沉緩此葢五情動不¶
以正侮所不勝既不能慕徳反能勝而乗之侮反受邪¶
此之謂也其病有五五五二十五變若其能所傳受尅¶
流變又當詳而論之故曰五臓受氣於其能生傳之於¶
<pb:KR3e0041_WYG_001-17a>¶
其所勝氣舍於其所生死於其所不勝如肝受氣於心¶
傳於脾氣舍於腎至肺而死心受氣於脾傳於肺氣舍¶
於肝至腎而死脾受氣於肺傳於腎氣舍於心至肝而¶
死肺受氣於腎傳於肝氣舍於脾至心而死腎受氣於¶
肝傳於心氣舍於肺至脾而死則知肝死於肺候於秋¶
庚篤辛死餘皆倣此又如甲乙主寅卯丙丁主已午庚¶
辛主申酉壬癸主亥子戊巳主辰戍丑未一日一夜五¶
分則可以占死者之蚤暮此病之次也然卒發者不必¶
<pb:KR3e0041_WYG_001-17b>¶
治於傳或其傳化不以次不以次入者憂恐怒喜思令¶
不得以其次故令人有大病矣此五臓傳變之大要學¶
者宜留神焉¶
　　六經中傷病脉¶
左手闗前一分為人迎者以候寒暑燥濕風熱中傷於¶
人其邪咸自絡而入以迎納之故曰人迎前哲方論謂¶
太陽為諸陽主氣凡感外邪例自太陽始此考尋經意¶
似若不然風喜傷肝寒則傷腎暑則傷心包濕則傷脾¶
<pb:KR3e0041_WYG_001-18a>¶
熱則傷心燥則傷肺以暑熱一氣燥濕同源故不别論¶
以類推之風當自太陽始濕當自陽明入暑當自三焦¶
入寒則自太陽入故經曰陰為之主陽與之正别與陽¶
者知病從來此之謂也足太陽傷寒生左手尺中與人¶
迎皆浮𦂳而盛浮者足太陽脉也𦂳者傷寒脉也盛者¶
病進也其証頭項强腰脊痛無汗惡寒不惡風足陽明¶
傷濕右手闗上與人迎皆濇細而長濇者足陽明脉也¶
細者傷濕脉也長者病襲也其証闗節疼痛重痺而弱¶
<pb:KR3e0041_WYG_001-18b>¶
小便澁秘大便飱泄足少陽傷風左手闗上與人迎皆¶
弦浮而㪚弦者足少陽脉也浮者傷風脉也㪚者病進¶
也其証身熱惡風自汗項强筋緩手少陽傷暑右手尺¶
中與人迎皆洪數而虗洪者手少陽脉也虗者傷暑也¶
數者病增也其証身熱惡寒頭痛狀如傷寒煩渇足太¶
陽傷濕右手闗上與人迎皆濡細而沉濡者足太隂脉¶
也細者濕脉也沉者病着也其証身重脚弱闗節煩疼¶
冷痺脹滿足少陰傷寒左尺中與人迎皆沉𦂳而數沉¶
<pb:KR3e0041_WYG_001-19a>¶
者足少陰脉也𦂳者寒脉也數者病傳也其証口燥舌¶
乾而渇背惡寒反發熱倦怠足厥陰傷風左闗上與人¶
迎皆弦弱而急弦者厥陰脉也弱者風脉也急者病變¶
也其証自汗惡風而倦小腹急痛手厥隂心包傷暑在¶
右尺中與人迎弱而緩沉者心包脉也弱者傷暑也緩¶
者病倦也其証往來寒熱状如痰瘧煩渇眩暈背寒靣¶
垢此乃分布六經感傷外邪除燥熱外叙此四氣以為¶
宗兆若其傳變自當依六經别論所傷隨經説証對証¶
<pb:KR3e0041_WYG_001-19b>¶
施治或燥熱傷心肺亦當依經推明理例調治如四氣¶
兼并六經交錯亦當隨其脉証審處明白或先或後或¶
合或并在經在絡入表入裏四時之動脉與之應氣候¶
以時自與脉期㣲妙在脉不可不察察之有紀從陰陽¶
始始之有經從陰陽生此之謂也¶
　　五用乖違病脉¶
察脉必以人迎氣口分内外所因者乃學診之要道也¶
所以脉讃云闗前一分人命之主然既有三因固不可¶
<pb:KR3e0041_WYG_001-20a>¶
不盡詳而考之於理自偹且如疲極筋力盡神度量飲¶
食饑飽呌呼走氣房室勞逸及金瘡痿折虎狼毒蟲鬼¶
疰客忤畏壓溺等外非六淫内非七情内外不收必屬¶
不内不外雖漢論曰人迎𦂳盛傷於寒氣口𦂳盛傷於¶
食殊不知飲食入胃能助發宿藴其所以應於氣口者¶
正由七情鬱發因食助見本非宿食能應氣口且如宿¶
食脉有浮大而㣲濇者有數而滑實者(在隂則濇/在陽則滑)宿食¶
不化脉則沉𦂳宿食成瘕脉則沉重此等名証皆曰傷¶
<pb:KR3e0041_WYG_001-20b>¶
胃何闗於氣口耶其如疲極筋力其脉弦數而實筋痛¶
則動皆傷肝也凝思則滑神耗則㪚皆傷心也絃誦耗¶
氣脉濡而弱呌呼走氣脉㪚而急皆傷肺也房勞失精¶
兩尺浮㪚男子遺精女人半産弦大而革皆傷腎也右¶
件明文氣口何與况臓寒蜖厥脉自㣲浮及為𦂳滑胃¶
虗不食其脉必緩亦有㣲濡五飲停伏浮細而滑乆蓄¶
積聚沉細而軟形虗自汗脉皆㣲濡揮霍變亂脉皆沉¶
伏跌仆墜下脉皆細滑踒折傷損瘀血在内疝瘕癥癖¶
<pb:KR3e0041_WYG_001-21a>¶
五内作痛脉皆弦𦂳中寒癥結脉則遲濇五積六聚食¶
飲痰氣伏留不㪚隧道節滯脉皆促結三消熱中尺中¶
洪大顛狂神亂闗上洪疾氣實脉沉血實脉滑氣血相¶
搏脉亦沉實婦人姙娠脉則和滑遁尸尸疰脉沉而上¶
不至寸或三部𦂳急鬼祟附着脉兩手乍大乍小乍長¶
乍短陽邪來見脉則浮洪陰邪來見脉則浮𦂳鬼疰客¶
忤三部皆滑洪大嫋嫋沉沉澤澤但與証不相符者皆¶
五尸鬼邪遁疰之所為也如診得此等脉証雖與人迎¶
<pb:KR3e0041_WYG_001-21b>¶
氣口相應亦當分類推尋三因交結四季料簡所謂單¶
内單外不内不外亦内亦外亦不内外脉理微妙藝能¶
難精學然後知不足教然後知困此之謂也然形與脉¶
兆&KR1357;於數義未有不學而能者亦未有學而不成者學¶
者宜留心焉又如忽見異像驚惑眩亂脉多失序急症¶
卒中五臓閉絶脉不往來辟如堕溺脉不可察與夫金¶
瘡踒折頓失血氣脉亦無凖學者當㸔外証不可拘脉¶
　　脉偶名狀¶
<pb:KR3e0041_WYG_001-22a>¶
浮者按之不足舉之有餘與人迎相應則風寒在經與¶
氣口相應則榮血虗損¶
沉者按之有餘舉之不足與人迎相應則寒伏陰經與¶
氣口相應則(闕/)¶
遲者應動緩極按之盡牢與人迎相應則寒濕凝遲與¶
氣口相應則虗冷沉積¶
數者來去急促與息數至與人迎相應則風燥熱煩與¶
氣口相應則陰虗陽盛¶
<pb:KR3e0041_WYG_001-22b>¶
虗者遲大而軟按之豁然與人迎相應則經絡傷暑與¶
氣口相應則榮衞走本¶
實者按舉有力不疾不遲與人迎相應則風寒貫經與¶
氣口相應則血氣壅脉¶
緩者浮大而軟去來微遲與人迎相應則風熱入臓與¶
氣口相應則怒極傷筋¶
𦂳者動轉無常如紉單線與人迎相應則經絡傷寒與¶
氣口相應則臓内作痛¶
<pb:KR3e0041_WYG_001-23a>¶
洪者來之至大去之且長與人迎相應則寒壅諸陽與¶
氣口相應則氣攻百脉¶
細者指下尋之往來如線與人迎相應則諸經中濕與¶
氣口相應則五臓凝涎¶
滑者往來流利有如貫珠與人迎相應則風痰潮溢與¶
氣口相應則涎飲凝滯¶
濇者三五不調如雨沾沙與人迎相應則風濕寒痹與¶
氣口相應則津汗血枯¶
<pb:KR3e0041_WYG_001-23b>¶
弦者端𦂳徑急如張弓弦與人迎相應則風走注痛與¶
氣口相應則積飲溢疼¶
弱者按之欲絶輕軟無力與人迎相應則風濕緩縱與¶
氣口相應則筋絶弛痿¶
結者往來遲緩時止更來與人迎相應則陰㪚陽生與¶
氣口相應則精阻百節¶
促者往來急數時止復來與人迎相應則痰壅陽經與¶
氣口相應則積留胃府¶
<pb:KR3e0041_WYG_001-24a>¶
芤者中空傍實如按慈葱與人迎相應則邪壅吐衂與¶
氣口相應則血熱妄行¶
㣲者極細而軟似有若無與人迎相應則風暑自汗與¶
氣口相應則陽㣲脱泄¶
動者在闗如豆厥厥動揺與人迎相應則寒疼冷痛與¶
氣口相應則心驚膽寒¶
伏者沉隐不出着骨乃得與人迎相應則寒濕痼閉與¶
氣口相應則凝思滯神¶
<pb:KR3e0041_WYG_001-24b>¶
長者往來流利出於三闗與人迎相應則㣲邪自愈與¶
氣口相應則臓氣平治¶
短者按舉似數不及本位與人迎相應則邪閉經絡與¶
氣口相應則積遏臓氣¶
濡者按之不見輕手乃得與人迎相應則寒濕㪚漫與¶
氣口相應則飱泄緩弱¶
革者沉伏實大如按鼓皮與人迎相應則中風着濕與¶
氣口相應則半産脱精¶
<pb:KR3e0041_WYG_001-25a>¶
㪚者有陽無陰按之滿指與人迎相應則滛邪脱泄與¶
氣口相應則精血敗絶¶
代者臓絶中止餘蔵代動無論内外所因得此必死¶
　　七表病脉¶
浮為在表為風(應人/迎)為氣(應氣/口)為熱為痛為嘔為脹為¶
痞為喘為厥為内結為滿不食　浮大為鼻塞　浮緩¶
為不仁　浮大而長為風眩癲疾　浮滑疾為宿食¶
浮大而濇為宿滯氣　浮短為肺傷諸氣　浮滑為飲¶
<pb:KR3e0041_WYG_001-25b>¶
為走刺　浮細而滑為傷飲　浮滑疾𦂳為百合病¶
浮數大便堅小便數　浮𦂳為淋為癃閉¶
芤為脱血寸芤為吐血㣲芤為衂血闗芤為大便出血¶
尺芤為下焦虗小便出血¶
滑為吐為滿為欬為熱為伏痰為宿食為蓄血為經閉¶
為鬼疰為氣血俱實　滑數為結熱　滑實為胃熱¶
和滑為姙娠　滑而大小不匀必吐為病進為泄痢¶
滑而浮大小腹痛　滑而弱則陰中痛肛門疼¶
<pb:KR3e0041_WYG_001-26a>¶
實為熱為嘔為痛為氣塞為喘欬為大便不通　實𦂳¶
為陰不勝陽為胃寒為腰痛¶
弦為寒為痛為瘧為飲為水氣為中虗為厥逆為拘急¶
為寒癖　弦𦂳為惡寒為疝瘕為癖為瘀血　雙弦脇¶
急痛　弦而鈎為脇下刺痛　弦長為積隨上下左右¶
應之¶
𦂳為寒為痛為欬為喘為滿　浮𦂳為肺有水氣　𦂳¶
急為遁尸　𦂳數為寒熱　𦂳滑為蜖動為宿食為吐¶
<pb:KR3e0041_WYG_001-26b>¶
逆¶
洪為滿為痛為熱為内煩　洪實為顛　洪大為祟¶
洪𦂳為&KR1012;疽為喘急亦為脹　洪浮為陽邪來見¶
　　八裏病脉¶
㣲為虗為弱為衂為嘔為泄為亡汗為拘急　㣲弱為¶
少氣為中寒¶
沉為在裏為實為水為寒為喘為癥瘕　沉弱為寒¶
熱　沉細為少氣臂不能舉　沉𦂳為懸飲　沉滑¶
<pb:KR3e0041_WYG_001-27a>¶
為風水為下重　沉𦂳為上熱下寒　沉重而直前者¶
為瘀血　沉重而中㪚為寒食成瘕　沉重不至寸徘¶
徊欲絶者為遁尸　沉重為傷暑發熱　沉遲為痼冷¶
緩為在下為風為寒為瘧為痺為疼為不仁為氣不足¶
為眩暈　緩而滑為熱中　緩而遲為虗寒相搏食冷¶
則咽痛¶
濇為少血為亡汗為氣不足為逆冷為下痢為心痛¶
濇而𦂳為痺為寒濕¶
<pb:KR3e0041_WYG_001-27b>¶
遲為寒為痛　遲而濇為癥瘕咽酸¶
伏為霍亂為疝瘕為水氣為溏泄為停痰為宿食為諸¶
氣上衝為惡膿貫肌¶
濡為虗為痺為自汗為氣虗弱為下重　濡而弱為内¶
熱外冷自汗為小便難¶
弱而虗為風熱為自汗¶
　　九道病脉¶
細為氣血俱虗為病在内為積為傷濕為寒為後泄為¶
<pb:KR3e0041_WYG_001-28a>¶
神勞為憂傷過度為腹滿　細而滑為僵仆為發熱為¶
嘔吐　細而𦂳為癥瘕積聚為刺痛¶
數為熱為虗為吐為痛為煩渇為煩滿¶
動為痛為驚為泄為攣為恐¶
虗為寒為虗為脚氣為食不消化為傷暑¶
促經文並無¶
　釋曰其促有五一曰氣二曰血三曰飲四曰食五曰¶
　痰但臓熱則脉數以氣血痰飲留滯不行則止促促¶
<pb:KR3e0041_WYG_001-28b>¶
　非惡脉也¶
結為痰為虗為血為積為氣¶
　釋曰氣寒脉緩則為結數則為促雖緩數不同紿亦¶
　當促脉分别可也¶
散脉經文並無¶
　釋曰六府氣絶於外者則手足寒上氣五藏氣絶於内¶
　者則下利不禁甚者不仁其脉皆散散則不聚病亦¶
　危矣¶
<pb:KR3e0041_WYG_001-29a>¶
革為滿為急為虗寒相搏婦人半産漏下¶
　釋曰革者革也固結不移之狀三部應之皆危脉也¶
代者一蔵絶代蔵代至¶
　釋曰代真死脉不分三部隨應皆是如前所列皆本¶
　聖經學者當熟讀令心開眼明識取體狀然後交絡¶
　互識所謂六經流注五蔵相傳各以部位推尋使了¶
　然不昧其如隨病分門諸脉証状尤當參對審詳之¶
　如是精誠方可為醫者之萬分不爾則旁倚聖教欺¶
<pb:KR3e0041_WYG_001-29b>¶
　罔賢良為含靈之巨賊幸宜勉之¶
　¶
　¶
　¶
　¶
　¶
　¶
　三因極一病証方論卷一¶
