# -*- mode: mandoku-view; -*-
#+TITLE: 三因極一病証方論
#+DATE: 2015-08-24 23:05:29.005535
#+PROPERTY: ID KR3e0041
#+PROPERTY: BASEEDITION WYG    
#+PROPERTY: JUAN 卷三
<pb:KR3e0041_WYG_003-1a>¶
欽定四庫全書¶
　三因極一病証方論卷三¶
　　　　　　　　　　　　　宋　陳言　撰¶
　　叙痺論¶
夫風寒濕三氣雜至合而為痺雖曰合痺其用自殊風¶
勝則為行痺寒勝則為痛痺濕勝則為着痺三氣襲人¶
經絡入於筋脈皮肉肌骨乆而不已則入五藏凡使人¶
煩滿喘而吐者是痺客於肺煩心上氣嗌乾空噫厥脹¶
<pb:KR3e0041_WYG_003-1b>¶
滿者是痺客於心多飲數小便小腹痛如懷孕夜卧則¶
驚者是痺客於肝善脹尻以代踵脊以代頭者是痺客¶
於腎四肢懈怠發咳嘔沫上為大寒者是痺客於脾又¶
有腸痺者數飲而小便不利中氣喘急時發飱泄又胞¶
痺者小便按之内痛若沃以湯澁於小便上為清涕又¶
六府各有俞風寒濕中其俞而飲食引之故循俞而入¶
各舍其府治之隨其府俞以施針灸之法仍服逐風温¶
寒發散等藥則病自愈大抵痺之為病寒多則痛風多¶
<pb:KR3e0041_WYG_003-2a>¶
則行濕多則着在骨則重而不舉在脉則血凝而不流¶
在筋則屈而不伸在肉則不仁在皮則寒逢寒則急逢¶
熱則縱又有血痺以類相從附於此門外有支飲作痺¶
見痰飲門¶
　　合痺治法¶
附子湯　治風濕寒痺骨節疼痛肌膚不仁皮肉腫着¶
　四肢緩縱¶
　　附子(生去/皮臍)白芍　桂心　人參　茯苓(各三/分)白术¶
<pb:KR3e0041_WYG_003-2b>¶
　　(一/兩)甘草¶
　右為剉㪚每服四錢水二盞煎七分去滓食前服¶
黃耆五物湯　治尊榮人骨弱肌膚盛重困疲勞汗出¶
　卧不時動摇如被微風遂得之作血痺脈當陰陽俱¶
　㣲尺中小𦂳身體如風痺狀¶
　　黃耆　白芍　桂心(各三/分)生薑(五/片)大棗(三/枚)¶
　右為剉散食前服¶
黃耆酒　治風濕寒痺舉體腫滿疼痛不仁飲食惡冷¶
<pb:KR3e0041_WYG_003-3a>¶
　嗇嗇惡寒胸中痰滿心下塞塞　方見中風門¶
　　厯節論¶
夫厯節疼痛不可屈伸身體尫羸脚腫如脫其痛如掣¶
流注骨節短氣自汗頭眩嗢嗢欲吐者皆以風濕寒相¶
搏而成其痛如掣者為寒多腫滿如脫者為濕多厯節¶
黄汗出者為風多顧病源所載飲酒當風汗出入水浴¶
水從汗孔入得之遂成斯疾原其所因雖渉風濕寒又¶
有飲酒之說自屬不内外因亦有不能飲酒而患此者¶
<pb:KR3e0041_WYG_003-3b>¶
要當推求所因分其所因先後輕重為治乆而不治令¶
人骨節蹉跌變為癲病不可不知¶
　　厯節治法¶
芍藥知母湯　治諸肢節疼痛身體尫羸脚腫如脫頭¶
　眩短氣嗢嗢欲吐¶
　　桂心　知母　防風(各四/兩)芍藥　炙草　麻黃¶
　　附子(炮去/皮臍)¶
　每服四錢加生薑五片空心服　一法加白术川芎¶
<pb:KR3e0041_WYG_003-4a>¶
　杏仁半夏¶
烏頭湯　治病厯節痛不可屈伸¶
　　烏頭(五枚剉以蜜二升煎/取一升烏頭去之)炙草　麻黃(去/節)芍藥¶
　　黃耆¶
　右剉散每服四錢水二盞煎至七分去滓投前蜜煎¶
　一升空心服千金方有乾薑桂心大棗無黃蓍麻黃¶
　治寒疝腹痛絞痛賊風入腹攻五臟拘急不得轉側¶
　呌呼發作有時使人手足厥逆並治之¶
<pb:KR3e0041_WYG_003-4b>¶
附子八物湯　治厯節風四肢疼痛如鎚鍜不可忍¶
　　附子　炮薑　白芍　茯苓　炙草　桂心(各三/兩)¶
　　人葠(一/兩)白术(四/兩)¶
　每服四錢去滓食前服　一方去桂用地黃二兩¶
獨活寄生湯　治厯節風近人用之甚效亦治腰背痛¶
　及脚氣流注¶
　　獨活　杜仲(薑/製)細辛　牛膝　秦艽　人參　桑¶
　　寄生　茯苓　炙草　白芍　川芎　當歸　熟¶
<pb:KR3e0041_WYG_003-5a>¶
　　地　防風　桂心(各三/兩)¶
　每服四錢空心服¶
　　叙脚氣論¶
夫中風寒暑濕與脚氣皆漸䪺淺深之不同中風寒暑¶
濕得之䪺而淺脚氣得之漸而深以其隨臟氣虚實寒¶
熱發動故得氣名其如循經絡入臟府証候雖不一然¶
三陽多熱躁三陰多熱煩亦可推求但脚氣不專主一¶
氣亦不專在一經故與中風寒暑濕為異耳兼有續生¶
<pb:KR3e0041_WYG_003-5b>¶
諸病混多端未易分别治之須尋其經絡病証所在去¶
處然後以脉察其虚實淺深為治假如三陽經絡其診¶
多在足外踝及手背三陰經絡其診多在足内踝及臂¶
内以此粗分陰陽可知大概矣其如風寒濕暑性用各¶
各不同所謂風為行寒為痛暑為頑濕為着乃不刋之¶
論千金方論與董氏耑門類皆蹈襲舊說似難憑據惟¶
留心斯道者必有至當之論焉¶
　　叙千金論¶
<pb:KR3e0041_WYG_003-6a>¶
千金論脚氣皆由感毒所致多不令人便覺或因他病¶
乃始發動或奄然大悶經三兩日方乃&KR0116;之庸醫不識¶
謾作餘疾治之莫不盡斃縁始覺甚微飲食嬉戲氣力¶
如故惟卒起脚屈弱為異耳乃論風毒相冒云夫有脚¶
未覺異而頭項臂膊已有所苦諸處皆未悉知而心腹¶
五内已有所因或見食嘔吐憎聞食臭或腹痛下利或¶
大小便秘澁或胸中忡悸不欲見光明或精神昏憒語¶
言錯亂或壯熱頭痛或身體酷冷疼煩或覺轉筋或䏶¶
<pb:KR3e0041_WYG_003-6b>¶
腿頑痺或時緩縱不隨或時百節攣急或腫或小腹不¶
仁皆謂脚氣狀貌也至於婦人産後取凉多中此毒其¶
熱悶掣縱驚悸心煩嘔吐氣上臍下冷痞愊愊然不快¶
兼小便淋瀝不同生平皆係脚氣之候頑弱為緩風疼¶
痛為濕痺千金節文偹叙諸証不說陰陽經絡所受去¶
處亦不分風濕寒熱四氣及内藏虚實所因後學從何¶
為治若一一信書不若無書為愈此之謂也¶
　　脚氣脈証¶
<pb:KR3e0041_WYG_003-7a>¶
脚氣証狀固多但當以脉診分其陰陽使無差誤所謂¶
脈浮為風𦂳為寒緩細為濕洪數為熱見於諸陽病在¶
外宜發散之則愈沉而弦者亦為風沉而𦂳者為寒沉¶
細為濕沉數為熱見諸陰病在裏宜温利之則愈外証¶
自汗走注為風勝無汗疼痛攣急為寒勝腫滿重着為¶
濕勝煩渇熱頑為暑勝四氣兼有但推其多者為勝治¶
之諸証互辨而分表裏寒則温之熱則寒之在表則㪚¶
在裏則下若大虚氣乏間作補湯隨病冷熱而用之不¶
<pb:KR3e0041_WYG_003-7b>¶
可拘不可服補藥之說¶
　　叙太陽經脚氣証¶
病者頭痛目脫項強腰脊連體摳循臂外出外踝之後¶
循京骨至小指外側皆痛者乃足太陽膀胱經為風寒¶
暑濕流注自汗者為風勝無汗疼痛為寒勝熱頑為暑¶
勝重着腫滿為濕勝諸經皆當如此推凡太陽經宜隨¶
四氣發散而愈¶
　　太陽經脚氣治法¶
<pb:KR3e0041_WYG_003-8a>¶
麻黃左經湯　治風寒暑濕流注足太陽手足攣痺行¶
　歩艱難增寒發熱無汗惡寒或自汗惡風頭痛眩暈¶
　腰重闗節疼痛¶
　　麻黃(去/節)乾葛　細辛　白术　茯苓　防己　桂¶
　　心　羌活　防風　炙草(各等/分)¶
　右為粗末每服四錢水二盞薑三片棗一枚煎七分¶
　去滓空心服　自汗去麻黃加桂枝白芍重着加白¶
　术橘皮無汗减桂加杏仁澤㵼所加並等分¶
<pb:KR3e0041_WYG_003-8b>¶
　　陽明經脚氣証¶
病者凄凄寒熱呻欠口鼻乾腹脹髀膝臏中循胻外廉¶
下足跗入中指内間皆痛者乃足陽明胃經為風寒暑¶
濕流注之所為四氣偏勝並如上說治之宜隨四氣微¶
利之¶
　　陽明經脚氣治法¶
大黃左經湯　治風寒暑濕流注足陽明經使足腰痺¶
　痛行歩艱難涎潮昏塞大小便秘澁腹痛嘔吐或復¶
<pb:KR3e0041_WYG_003-9a>¶
　下利惡聞食氣喘滿肩息或自汗譫語¶
　　大黃　細辛　茯苓　防風　羌活　黃芩¶
　　前胡　枳殻(麸/炒)厚朴　炙草　杏仁(麸炒去/皮尖)¶
　右剉㪚每服四錢薑三片棗一枚煎七分去滓空心¶
　熱服　腹痛加白芍秘結加阿膠喘加桑皮蘇子小¶
　便秘加澤瀉四肢瘡痒浸淫加升麻並等分¶
荷葉藁本湯　治足脛生瘡浸滛腿膝膿汁淋漓熱痺¶
　痛痒¶
<pb:KR3e0041_WYG_003-9b>¶
　　乾荷葉(四/張)藁本(等/分)¶
　以水二升煎减五合去滓温煖得所淋渫乃服大黃¶
　左經湯¶
　　少陽經脚氣証¶
病者口苦善太息脇痛面垢體無膏澤頭額目銳眥痛¶
缺盆并眼下馬刀腫自汗振寒發熱胸中脇肋髀膝外¶
至胻絶骨外踝及諸指節皆痛者乃足少陽膽經為風¶
寒暑濕流注四氣偏勝例如前說治之宜隨四氣和解¶
<pb:KR3e0041_WYG_003-10a>¶
　　少陽經脚氣治法¶
半夏左經湯　治足少陽經為風寒暑濕流注發熱腰¶
　肋痛頭痛眩暈嘔吐宿汁耳聾心悸熱悶心煩氣上¶
　喘滿肩息腿痺緩縱不隨¶
　　半夏　乾葛　細辛　白术　茯苓　桂心　炙¶
　　甘草　防風　炮薑　黃芩　逺志　柴胡　麥¶
　　冬(各三/分)¶
　每服四錢薑三片棗一枚煎七分空心服熱悶加竹¶
<pb:KR3e0041_WYG_003-10b>¶
　瀝半合喘滿加杏仁桑皮¶
　　料簡三陽併合脚氣¶
三陽經有併有合如太陽併少陽少陽併陽明陽明併¶
太陽三陽合病皆於經絡中推考其診隨証治之所謂¶
併者二經相并合者三經㑹合以此強分使名義易曉¶
不必論其三也¶
　　三陽併合脚氣証治¶
病者增寒壯熱自汗惡風或無汗惡寒眩暈重着闗節¶
<pb:KR3e0041_WYG_003-11a>¶
掣痛手足拘攣疼痛冷痺緩縱不隨心燥氣上嘔吐下¶
利此皆三陽經中風寒暑濕其脈必浮弦𦂳數¶
大神秘左經湯　治風寒暑濕流注三陽經手足拘攣¶
　疼痛行歩艱難增寒發熱自汗惡風頭眩身重闗節¶
　掣痛或卒中昏塞大便秘澁或腹痛嘔吐下利惡聞¶
　食氣髀腿頑痺緩縱不隨熱悶驚悸心煩氣上臍下¶
　冷痺喘滿肩息¶
　　麻黃　乾葛　細辛　厚朴　茯苓　防己　枳¶
<pb:KR3e0041_WYG_003-11b>¶
　　殻　桂心　羌活　防風　柴胡　黃芩　逺志¶
　　炮薑　半夏　麥冬　甘草(各等/分)¶
　右剉㪚每服四錢加生薑三片棗一枚空心服自汗¶
　加牡蠣白术去麻黃腫滿加澤瀉木通熱甚無汗去¶
　桂加陳皮前胡升麻腹痛吐利去黃芩加芍藥附子¶
　大便秘加大黃竹瀝喘滿加杏仁桑皮紫蘇所加並¶
　等分凡有此病詳認証狀逐一加减無不愈者常服¶
　下氣消痰散風濕退腫進飲食令人不虚南方諸師¶
<pb:KR3e0041_WYG_003-12a>¶
　固秘此方雖父子兄弟不傳學者當敬用之¶
加味敗毒㪚　治三陽經脚氣流注脚踝上焮熱赤腫¶
　寒熱如瘧自汗惡風或自汗惡寒¶
　　羌活　獨活　前胡　柴胡　枳殻　桔梗　人¶
　　參　茯苓　甘草　川芎　大黃　蒼术¶
　右剉散每服四錢薑三片薄荷一頭煎七分熱服不¶
　過二服愈皮膚搔痒赤疹加蟬退¶
　　太陰經脚氣証治¶
<pb:KR3e0041_WYG_003-12b>¶
病者腹滿挾咽連舌系急胸膈痞滿循行骨下股膝内¶
前廉内踝過核骨後連足大指之端内側皆痛者乃足¶
太陰脾經為四氣流注之所為也四氣偏勝並如前說¶
治之各隨其氣所中輕重温散之¶
六物附子湯　治四氣流注於足太陰經骨節煩疼四¶
　肢拘急自汗短氣小便不利惡風怯冷頭面手足時¶
　時浮腫¶
　　附子　桂心(各五/錢)白术(三/兩)防己(四/兩)茯苓(三/兩)甘草(二/兩)¶
<pb:KR3e0041_WYG_003-13a>¶
　　少陰經脚氣証治¶
病者腰脊痛小指之下連足心循内踝入跟中上踹内¶
入膕中内廉股内皆痛上衝胸咽飢不能食面黑小便¶
淋秘咳唾不已善恐心惕惕若人將捕之狀小腹不仁¶
者難治足少陰腎為四氣流注之所為也四氣偏勝並¶
如前說治之各隨其氣所中輕重而温散之¶
八味丸　治少陰腎經脚氣入腹小腹不仁上氣喘急¶
　嘔吐自汗此証最急以腎乘心水尅火死不旋踵¶
<pb:KR3e0041_WYG_003-13b>¶
　　熟地(八/兩)丹皮　茯苓　澤瀉(各三/兩)山茰　山藥(四/兩)¶
　　附子　肉桂(各一/兩)¶
　右為末蜜丸桐子大酒下五十丸¶
　　厥陰經脚氣証治¶
病者脇肋偏疼足大指連内廉内陰小腹臍脹痛脚攣¶
面塵脫色咽乾嘔瀉小便難或時遺溺并狐疝足厥陰¶
肝經為四氣流注之為也四氣偏勝並如前說治之各¶
隨其氣所中輕重而調治¶
<pb:KR3e0041_WYG_003-14a>¶
神應養真丹　治厥陰肝經為四氣進襲肝臟左癱右¶
　瘓涎潮昏塞半身不遂手足頑麻語言蹇澁頭旋目¶
　眩牙闗𦂳急氣喘自汗心神恍惚肢體緩弱上攻頭¶
　目下注脚膝榮氣凝滯遍身疼痛兼治産後中風角¶
　弓反張墜車落馬打撲傷損瘀血在内¶
　　川芎　當歸　白芍　熟地　羌活　天麻(各等/分)¶
　一法無羗活加木𤓰炒阿膠為末蜜丸雞子黃大每¶
　服一丸木𤓰兎絲子浸酒下脚痺米仁浸酒下中風¶
<pb:KR3e0041_WYG_003-14b>¶
　温酒下¶
　　料簡三陰併合脚氣¶
三陰合併傷寒三陽有合併三陰無合併惟脚氣不然¶
以乆滯臟氣隨其虚實寒熱流注故有併合當合併三¶
陰所中之証而治之¶
　　三陰併合脚氣治法¶
病者腹滿胸痞骨節煩疼四肢浮腫上氣喘急小腹不¶
仁腰脊足心踹膕皆痛脇腰偏疼陰器抵小腹夾臍諸¶
<pb:KR3e0041_WYG_003-15a>¶
處脹痛此皆三陰經中風寒暑濕其脉必沉細遲弦¶
地龍丸　治肝腎臟虚風濕進襲流注腿膝行歩艱難¶
　漸成風濕脚氣足心如火上氣喘急小腹不仁全不¶
　進食¶
　　赤小荳(炒四/兩)五靈脂　白膠香　破故紙　狗脊¶
　　木鱉子　海桐皮　威靈仙　地龍　草烏(米泔/浸三)¶
　　(日净洗去皮/尖各一兩)¶
　右為末酒糊丸桐子大硃砂為衣鹽酒下五十丸¶
<pb:KR3e0041_WYG_003-15b>¶
川膝煎　治肝腎虚為風寒濕毒所中流注腿膝厯節¶
　疼痛如錐刀鍜刺不可名狀¶
　　大烏頭(十箇端正者搥破以紙袋盛用黒荳一升/襯覆蒸一日取出去荳不用去皮尖晒乾)¶
　　川牛膝(二兩/晒乾)¶
　以二味並不見銅鐵器縁肝氣惡之木臼搗碎牛膝¶
　同入石磨中磨為末酒糊丸如桐子大每服四十丸¶
　用好酒一瓶將木𤓰一隻切作片子入瓶中浸木𤓰¶
　爛為度用此酒下不以時服¶
<pb:KR3e0041_WYG_003-16a>¶
十全丹　治脚氣上攻心腎相繫足心隠痛小腹不仁¶
　煩渇小便或秘或利闗節攣痺疼痛神效不可具述¶
　　肉蓯蓉(酒/浸)石斛(酒/浸)狗脊(火去/毛)萆薢　茯苓　牛膝¶
　　(酒/浸)地仙子　逺志(各一/兩)熟地(三/兩)杜仲(三/兩)¶
　右為末蜜丸桐子大温酒鹽湯任下¶
乳香宣經丸　治體虛為風濕寒暑所襲四氣相搏半¶
　身不遂手足頑麻骨節煩疼足脛浮腫惡寒發熱漸¶
　成脚氣肝腎不足四肢攣急遍身攻注或閃脞打撲¶
<pb:KR3e0041_WYG_003-16b>¶
　内傷筋骨及風邪内搏男子疝氣婦人經脉不調活¶
　血止痛補虚壯筋骨¶
　　威靈仙　烏藥　茴香　川練子　牽牛子　桔¶
　　梗　萆薢　防風(各二/兩)五靈脂　乳香(各五/錢)草烏¶
　　(用黒荳一升同煑竹刀切/看黑透為度去皮焙五錢)¶
　右為末酒糊丸桐子大鹽酒下五十丸婦人食前醋¶
　湯下¶
大犀角湯　治脾腎經脚脛腫痺小腹頑麻上攻頭面¶
<pb:KR3e0041_WYG_003-17a>¶
　通身浮腫小便不利上氣喘滿悶絶欲死¶
　　犀角　黃芩　白术　肉桂　防己　旋覆花(各/二)¶
　　(兩/)香豉　橘皮　茯苓(各三/兩)前胡　桑皮(四/兩)紫蘇¶
　　(莖葉/四兩)¶
　每服四錢加薑五片棗三枚喘加杏仁¶
四蒸木瓜丸　治肝腎脾三經氣虚為風寒濕搏着流¶
　注經絡竭日曠嵗治療不痊凡遇六化更變七經不¶
　寧必致發動或腫滿或頑痺增寒壯熱嘔吐自汗¶
<pb:KR3e0041_WYG_003-17b>¶
　　葳靈仙(苦葶藶/同入)黃耆(續㫁/同入)蒼术(橘皮/同入)烏藥(黄松節/同入)¶
　右各五錢以大木𤓰四隻切葢去穰入前件藥仍用¶
　葢簪定酒蒸熟三蒸三晒取藥出焙乾為末研𤓰為¶
　膏捜和搗千杵丸如桐子大空心温酒鹽湯任下五¶
　十丸世傳木瓜丸最多惟此方有效宜當敬之黃松¶
　節即茯苓中木是也¶
逐毒湯　治肝脾腎三經為風濕寒熱毒氣上攻陰陽¶
　不和四肢拘攣上氣喘滿小便秘澁心熱煩悶遍身¶
<pb:KR3e0041_WYG_003-18a>¶
　浮腫¶
　　半夏(四/兩)黃耆　當歸　人參　厚朴　獨活　炙¶
　　甘草　陳皮(各一/兩)熟地　芍藥　枳實　麻黃(去/節)¶
　　(各二/兩)桂心(三/兩)五棓子(二十/一箇)¶
　每服四錢薑七片棗三枚空心温服日三夜一¶
　　脚氣總治¶
千金脚氣論在論中風之前良有以也方論雖多識病¶
者少或覺之傷晩或狐疑不决枉死者半信不誣者矣¶
<pb:KR3e0041_WYG_003-18b>¶
凡有此証最宜急治縱則入腹攻五臟雖神丹亦無如¶
之何又乆患續生諸病如大小便不利腫滿飲食傷等¶
不妨剖别為治所為先去新病餘當在後若總而治之¶
則亦庶乎其可也¶
烏藥平氣湯　治脚氣上攻喘滿及五臟偏勝諸氣不¶
　和喘咳奔冲坐卧不安頭暈脚弱上實下虚¶
　　烏藥　人參　白术　川芎　當歸　茯苓　炙¶
　　甘草　白芷　木𤓰　五味　蘇子(各等/分)¶
<pb:KR3e0041_WYG_003-19a>¶
　加薑棗為末亦可¶
蘇子湯　治脚弱上氣陰陽交錯清濁不分上重下虚¶
　中滿喘急嘔吐自汗無復紀律千金云宋湘王在南¶
　州患脚氣困篤服此得效¶
　　蘇子　半夏(各五/兩)前胡　厚朴　當歸　炙甘草¶
　　(各二/兩)桂心　陳皮(各三/兩)¶
　右為剉㪚每服四錢薑七片棗二枚煎七分食後服¶
　人謂俞山人降氣湯也好事者復加附子黃蓍又改¶
<pb:KR3e0041_WYG_003-19b>¶
　其分兩一班入太醫方用者宜知之¶
木瓜牛膝丸　治寒濕脚氣冷濕下注脚弱無力或腫¶
　急疝痛兼治婦人血風大固腎氣活血壯筋絡¶
　　木瓜(大者三四箇切開葢去心先用糯米漿過鹽/焙乾為末即將鹽末入瓜内令滿仍用葢針)¶
　　(定蒸三次/爛研成膏)川烏(大者去皮尖用好酒一升浸/薄切片酒煑乾研成膏三兩)牛膝¶
　　萆薢　茴香　羌活　青皮　青鹽(别研/入)狗脊(燎/毛)¶
　　巴㦸　海桐皮(各一/兩)¶
　右為末入青鹽和勻將前二膏捜為末如硬再入酒¶
<pb:KR3e0041_WYG_003-20a>¶
　杵數次丸如桐子大食前鹽酒下五十丸¶
茱茰丸　治脚氣入腹腹脹不仁喘悶欲死¶
　　吳茱茰(湯/泡)木瓜(去心/切片)¶
　右等分酒糊丸桐子大酒下百丸或以木𤓰蒸爛研¶
　膏為丸尤妙¶
黑附丸　治乾濕脚氣¶
　　附子　黑荳(半觔入磁瓶内漫火/煑以附子爛為度)¶
　右以熟荳一合同附子研作餅焙乾為末蜜丸皂仁¶
<pb:KR3e0041_WYG_003-20b>¶
　大每服二丸空心麝香酒下¶
木通散　治脚氣服補藥太過小便不通淋閉臍下脹¶
　　當歸　赤芍　赤苓　生草　梔子仁(炒各/一兩)¶
　右為散每服二錢¶
桑皮赤荳散　治脚氣小便澁兩足腫氣脹¶
　　赤小荳(半/觔)桑皮　蘇葉(一/握)生薑(五/錢)¶
　右為散水三升煑荳熟取荳食去滓仍取餘汁飲之¶
勝酸丸　治元氣不足真氣虚弱及諸虚寒濕氣進襲¶
<pb:KR3e0041_WYG_003-21a>¶
　手足卷攣足指連足面拘急走注疼痛筋脈不伸行¶
　歩不隨常服益真氣壯筋骨黑髭鬚滑皮膚一切足¶
　弱鶴膝諸風¶
　　附子(一箇泡/去皮臍)當歸(一兩/酒浸)天麻(酒/浸)牛膝(酒/浸)棗仁(炒/)¶
　　熟地　防風(二/兩)木𤓰(四/兩)麝香(一/分)全蝎(去/鈎)乳香(五錢/另研)¶
　　木香　没藥(另/研)羌活　炙草(各一/兩)¶
　右為細末用生地三觔净洗研如泥入無灰酒四升¶
　煑爛如膏以前藥令勻和杵令堅每兩作十丸每服¶
<pb:KR3e0041_WYG_003-21b>¶
　一丸臨卧細嚼酒下地黃膏春夏極多遇冬或無地¶
　黃蜜丸桐子大鹽湯下或温酒下五十丸¶
加减法¶
　　梹榔　萆薢　蓯蓉　破故紙　巴㦸天¶
　右五味各添一兩内熟地當歸各增一兩尤妙如服¶
　此藥或五七日或半月日見效甚速行歩如飛千里¶
　可至乃名勝酸¶
換腿丸　治足三陰經虚為風寒暑濕進襲攣痺緩弱¶
<pb:KR3e0041_WYG_003-22a>¶
　上攻胸脇肩背下注脚膝疼痛漸成風濕脚氣行歩¶
　艱難足心如火上氣喘急全不進食¶
　　石楠藤　天南星　石斛(酒/浸)牛膝(酒/浸)羌活　防風¶
　　米仁(炒/)　萆薢　黃耆(蜜/炙)天麻　當歸　續㫁(各/一)¶
　　(兩/半)木瓜(四/兩)梹榔(二兩/五錢)¶
　右為末酒煑麫糊為丸桐子大空心温酒鹽湯下¶
　¶
　¶
<pb:KR3e0041_WYG_003-22b>¶
　¶
　¶
　¶
　¶
　¶
　¶
　¶
　三因極一病証方論卷三¶
