# -*- mode: mandoku-view; -*-
#+TITLE: 三因極一病証方論
#+DATE: 2015-08-24 23:05:29.249528
#+PROPERTY: ID KR3e0041
#+PROPERTY: BASEEDITION WYG    
#+PROPERTY: JUAN 卷十六
<pb:KR3e0041_WYG_016-1a>¶
欽定四庫全書¶
　三因極一病証方論卷十六¶
　　　　　　　　　　　　　宋　陳言　撰¶
　　斑瘡証治¶
夫斑瘡病内經與張仲景皆不載尋摭方論盖自魏朝¶
方有以白頭赤根者為豌豆即癍瘡也細粟如蔴者俗¶
呼為麻即膚疹也又有大者俗呼為芋為萍此皆輕重¶
之不齊故命名異耳百問云治法不得専利以瘡疹發於¶
<pb:KR3e0041_WYG_016-1b>¶
表利之則毒氣入裏龎安常云身疼壯熱須少解散臟¶
秘毒攻非利不愈必令汗下初虞世南亦云瘡疹發於¶
肌肉屬陽明古人治法皆以承氣湯利之諸説矛盾不¶
無疑誤今皆存之要當分其未發已發為治若其始發¶
必作寒熱如傷寒狀方証所載耳冷尻冷咳𠻳者皆瘡¶
疹証又小兒初得手足搐搦如風癎者亦瘡疹候便可¶
與宣熱必須利之千金治豌豆瘡初發欲發者单煮大¶
黄服之即明文也若其已發只須解肌用升麻紫草等¶
<pb:KR3e0041_WYG_016-2a>¶
是也如是分之諸証自判又此病多因傷寒失於汗下¶
或時氣勝復嵗主客氣及天行疫病長幼相染者當隨¶
因辨証治之其間唯倒黶最危宜早為治¶
三荳飲子　治天行痘瘡但覺有此証預服則不發¶
　　赤小荳　黒荳　菉荳(各一/升)甘草(五/錢)¶
　右净淘豆入甘草以水煮熟逐日空心任性食荳飲¶
　汁七日瘡自不發¶
升麻湯　治大人小兒傷風寒瘟疫頭痛寒熱體疼癍¶
<pb:KR3e0041_WYG_016-2b>¶
瘡已發未發並可服¶
　　升麻　葛根　甘草　芍藥　各等分¶
　右剉散毎服五錢重水二盞煎七分去滓熱服小兒¶
　量與之　一法加紫草茸煎¶
鼠粘子散　治傷寒斑瘡毒氣咽膈不利聲不出疼痛¶
　　鼠粘子(炒/)丹参　甘草(炙/)乾薄荷　升麻　等分¶
　右㕮咀毎服三錢水一盞半煎七分去滓不時服小¶
　兒量與之¶
<pb:KR3e0041_WYG_016-3a>¶
龍腦膏　治癍瘡倒黶¶
　　猪心血調腦子成膏以紫草茸煎湯觧開稀稠得¶
　　所服無腦子用辰砂　一法以白芍藥葉燒灰為¶
　　細末毎服二錢入麝香少許沸湯調下¶
仙靈散　治癍瘡入眼¶
　　仙靈脾　葳靈仙　等分¶
　右為末毎服二錢食後米湯調下¶
荳皮飲子　治小兒因出瘡毒入眼生翳¶
<pb:KR3e0041_WYG_016-3b>¶
　　真菉荳皮　白菊花　真榖精草　去根等分¶
　右為末毎服一大錢乾肺一箇粟米泔一盞同煎泔¶
　盡只将乾肺去核日服三次¶
　　丹毒叙論¶
經云諸痛癢瘡皆屬心火心虚寒則癢心實熱則痛丹¶
毒之病由心實熱也心生血主於脉血熱則肌浮隂滯¶
於陽則發丹毒方論有云以其色赤如丹砂塗故得丹¶
名然又有水丹白丹五色油丹豈專以赤為名也又有¶
<pb:KR3e0041_WYG_016-4a>¶
赤硫天火殃火尿竈竈癈野火等古方以為小兒出入¶
逰行觸犯所致此因容或有之若小兒在襁褓中未能¶
出入亦患此者是豈因觸犯耶大率皆血熱之所為也¶
叙列於後¶
　　丹毒証治¶
夫火丹者肉中忽赤如丹塗之色痛癢不定甚至徧身¶
白丹者肉中腫起癢痛如吹狀雞冠丹者亦名茱茰丹¶
肉上粟起如雞冠水丹者徧體熱起黄色如水在皮中¶
<pb:KR3e0041_WYG_016-4b>¶
五色油丹者亦名曲腫赤硫丹腫熱赤色流入四肢以¶
上皆不問大小如天火骨火殃火尿竈朱田野火等丹¶
多着少小但自腹肉生出四肢者則易愈自四肢生入¶
腹者難治¶
香欒皮湯　治諸腫丹毒發於四肢腹背頭面或赤或¶
　白或癢或痛或寒或熱¶
　　香欒皮(一/両)以水一大碗煎半碗用翎毛刷患處神¶
　　妙¶
<pb:KR3e0041_WYG_016-5a>¶
伏龍肝散　治少小諸腫丹毒¶
　　用伏龍肝為末以雞子清和敷之日三次¶
金花散　治一切丹毒¶
　　鬰金　黄芩　甘草　山梔　大黄　黄連　糯¶
　　米¶
　右七味各一両生為末蜜和冷水調以鵞毛拭患處¶
　料簡¶
治丹毒方千金外䑓甚多無出用至冷物凡至冷物無¶
<pb:KR3e0041_WYG_016-5b>¶
過&KR0488;菜如有患丹毒熱腫等取渠中&KR0488;菜細切熟搗敷¶
丹上厚三寸乾則易之最良¶
　　癮&KR0473;証治¶
世醫論&KR1034;&KR0473;無不謂是皮膚間風熱然既分冷熱冷熱¶
即寒暑之証又有因浴出凑風冷而得之者豈非濕也¶
則知四氣備矣經云諸痛癢瘡皆屬於心心實熱則痛¶
虚寒則癢又陽明主肌肉屬胃與大腸亦有冷熱分痛¶
癢不可不審世人呼白者為婆膜赤者為風血名義混¶
<pb:KR3e0041_WYG_016-6a>¶
淆當以理曉内則察其臟府虚實外則分其寒暑風濕¶
隨証調之無不愈矣¶
加味羌活飲　治風寒暑濕外搏肌膚發為癮疹増寒¶
　發熱遍體搔癢隨臟氣虚實或赤或白心迷悶亂口¶
　苦咽乾¶
　　羌活　前胡(各一/両)人参　桔梗　炙草　枳殻(麩/炒)¶
　　川芎　天麻　茯苓(各五/錢)蝉退(去頭/足)薄荷(三/分)¶
　右為末毎服二大錢水一盞薑三片煎七分無時服¶
<pb:KR3e0041_WYG_016-6b>¶
加味烏金丸　治癮疹上攻頭面赤腫搔癢搔之皮便¶
　脱落作瘡作癢作痛淫液走注有如蟲行¶
　　川烏(湯洗浸三五次/去皮尖焙乾秤)荆芥(各八/両)杜當歸(水浸三日/焙乾秤半)¶
　　(觔/)薄荷(五/両)¶
　右為末醋煮米粉為丸桐子大毎服五十丸温酒清¶
　茶下¶
麯术丸　治因浴出凑風冷遍身瘾疹搔之隨手腫突¶
　及眩暈嘔噦¶
<pb:KR3e0041_WYG_016-7a>¶
　　白术(一/两)神麯(二两/炒)甘草(一/分)¶
　右為末毎服二錢米飲調下　一方以土砂研炒冷¶
　酒調下二錢不飲酒者以茶調下¶
敷藥¶
　　景天一觔細搗取汁敷上熱炙手摩再三度瘥¶
　　狐臭漏腋証治¶
狐臭與漏腋雖不害人性命而害人身奉親事君乃至¶
交㳺皆非所宜修身之士務為清㓗或得此患不可不¶
<pb:KR3e0041_WYG_016-7b>¶
思有以去之夫狐臭多因勞逸汗漬以手摹而嗅之致¶
清氣道中受此宿穢故傳而為病方論有天生之臭説¶
恐未必皆然多見為人相染者葢其氣吸上元宫遂散¶
百脉多相沾染忌之為得漏腋者亦由腋下夾汗致汚¶
衣數重皆透然未必臭以二証攷之其病自别古方共¶
作一病未為至論¶
蜘蛛散　治狐臭薫人不可嚮邇者¶
　　大蜘蛛一箇　以黄泥入少赤石脂搗籮極細入¶
<pb:KR3e0041_WYG_016-8a>¶
　　塩少許杵煉為一窠納蜘蛛在内旋以火近燒令¶
　　通紅候冷剖開　右一味研細臨卧入輕粉一字¶
　　釅醋調成膏敷腋下明早登厠必瀉下黒汁臭穢¶
　　不可聞於逺僻處傾棄之無致染人神良¶
六物散　治漏腋腋下足心手掌隂下股裏常如汗濕¶
　汚衣者¶
　　乾枸杞根　乾薔薇根　甘草(各五/錢)商陸根　滑¶
　　石(各一/分)¶
<pb:KR3e0041_WYG_016-8b>¶
　右治下篩以苦酒少許和勻塗當㣲汗出易衣更塗¶
　之不過三次便愈或一嵗復發又再塗之¶
　　頭痛証治¶
頭者諸陽之㑹上丹産於泥丸宫百神所奪凡頭痛者¶
乃足太陽受病上連風府眉角而痛皆可藥愈或上穿¶
風府陷入於泥丸宫而痛者是謂真頭痛不可以藥愈¶
夕發旦死旦發夕死責在根氣先絶也原其所因有中¶
風寒暑濕而疼者有氣血飲食厥而疼者有五臟氣鬰¶
<pb:KR3e0041_WYG_016-9a>¶
結而成者治之之法當先審其三因三因既眀則所施¶
無不切中¶
芎辛湯　治傷風寒生冷及氣虚痰厥頭疼如破兼眩¶
　暈欲倒嘔吐不定¶
　　附子(生去/皮臍)烏頭(生去/皮尖)天南星　乾薑　炙草　川¶
　　芎　細辛　各等分¶
　右㕮咀毎服四大錢水二盞薑五片茶芽少許煎七¶
　分去滓食後服¶
<pb:KR3e0041_WYG_016-9b>¶
藿香散　治傷風挾涎飲上厥頭疼偏正夾腦諸風¶
　　藿香(五/錢)川烏頭(湯洗七次去/皮尖一両)乳粉(皂角子/大三錢)草烏頭¶
　　(炮去皮/尖五錢)¶
　右為末毎服一字薄荷茶清調下食後服¶
惺惺散　治傷寒發熱頭疼腦痛¶
　　石膏　甘草　麻黄(去/節)　　各等分¶
　右為末毎服二錢水一小盞茶半盞葱三寸劈碎煎¶
　三五沸先嚼葱白細嚥下去枕仰卧如發熱再投一¶
<pb:KR3e0041_WYG_016-10a>¶
　服汗出即愈¶
玉屑散　治傷寒發熱涎潮上厥伏留陽經頭疼眩暈¶
　不可忍者¶
　　石膏(煅/)¶
　右硏細毎服二錢葱茶調下小兒量大小加减¶
芎术湯　治着濕頭重眩暈苦極不知食味煖中補益¶
　精氣¶
　　川芎　白术　附子(生去皮臍/各五錢)甘草　桂心(各一/分)¶
<pb:KR3e0041_WYG_016-10b>¶
　右㕮咀毎服四大錢水二盞薑七片&KR0037;一枚煎七分¶
　去滓空心服¶
救生散　治外傷風冷内積憂思氣鬰涎聚隨氣上厥¶
　伏留陽經頭疼壮熱眩暈或眩暈胸痞膈塞兼服寛¶
　中丸并攻之¶
　　菊花蒂　川芎　石膏(煆各/一兩)甘草(炙一/分)¶
　右晒乾為末毎服三錢煎葱湯調下如覺胸痞即調¶
　此下¶
<pb:KR3e0041_WYG_016-11a>¶
寛中丸　治氣滯不快飲食不消胸膈痞塞凝痰聚飲¶
　狀如傷寒頭疼胸痞¶
　　大附子(炮/)木香　青皮　大黄(濕紙裹/煨等分)¶
　右為末醋煮糊為丸桐子大毎服十丸薑湯下頭疼¶
　甚則調救生散送下¶
天南星丸　治腎厥頭疼不可忍¶
　　硫黄　石膏　天南星　焰硝　各等分¶
　右為末糊丸桐子大毎服三十丸空心温酒下¶
<pb:KR3e0041_WYG_016-11b>¶
硃硫丸　治腎厥痰厥頭疼諸藥不效¶
　　川烏(炮/)硫黄(各五/錢)硃砂(水飛/二兩)天南星(一兩/炮製)¶
　右為末薑汁糊丸桐子大毎服十五丸生　薄荷湯¶
　下¶
葫蘆巴散　治氣攻頭疼如破¶
　　葫蘆巴(炒/)三稜(剉醋浸一/宿各一兩)乾薑(炮一/分)¶
　右為末毎服二錢生薑湯或酒調下¶
雄黄丸　治八般頭風及眩暈惡心¶
<pb:KR3e0041_WYG_016-12a>¶
　　通明雄黄(一/両)川烏頭(生去皮/尖両半)¶
　右二味為末滴水丸如桐子大毎服十丸煨葱白湯¶
　清下即用後藥搐鼻¶
搐鼻藥¶
　　蓽撥　良薑(各一/分)白芷(一/錢)細辛(半/分)¶
　右為末毎服一小字先含水一口分搐鼻内吐水即¶
　止¶
大附丸　治元氣虚壅上攻偏正頭疼不可忍¶
<pb:KR3e0041_WYG_016-12b>¶
　　大附子一枚炮去皮臍為末葱汁糊丸菉豆大毎¶
　　服十丸至十五丸清茶下一法以川烏頭炮去皮¶
　　尖為末用韮葉自然汁和丸治風虚痰涎頭疼¶
如聖餅子　治氣厥上盛下虚痰飲風寒伏留陽經偏¶
　正頭疼痛連腦頂吐逆惡心目瞑耳聾常服清頭目¶
　消痰煖胃氣¶
　　川烏頭(生去/皮臍)南星　乾薑(各一/両)甘草　川芎　天¶
　　麻　防風　半夏(製各/五錢)¶
<pb:KR3e0041_WYG_016-13a>¶
　右為末湯浸蒸餅和丸鷄豆子大捻作餅子晒乾毎¶
　服五箇同荆芥三五穗細嚼茶酒任下熱水亦得不¶
　時服¶
　　眼叙論¶
夫眼為五臟之精華一身之至要如天之有日月其可¶
不保䕶耶然骨之精為瞳子屬腎筋之精為黒眼屬肝¶
血之精為絡裏屬心氣之精為白眼屬肺肉之精為約¶
束屬脾契筋骨血氣之精與脉并為系系上屬於腦後¶
<pb:KR3e0041_WYG_016-13b>¶
出於項中故六滛外傷五臟内鬰飲食房室逺視悲泣¶
抄寫雕鏤刺繡愽奕不避煙塵刺血發汗皆能病目故¶
方論有五輪八廓内外障等各各不同尤當分其所因¶
及臟府隂陽不可混濫如目决其面者為銳眥屬少陽¶
近鼻上為外眥屬太陽下為内眥屬陽明赤脉從上下¶
者太陽病從下上者陽明病從外走内者少陽病此三¶
陽病不可混也睛色赤病在心色白病在肺色青肝之病色¶
黒腎之病色黄者脾之病色不可名者病在胃中此五¶
<pb:KR3e0041_WYG_016-14a>¶
臟三陽病不可混也仍叙三因於後¶
　　三因証治¶
病者喜怒不節憂思兼并致臟氣不平鬰而生涎隨氣¶
上厥逢腦之虚浸淫眼系䕃注於目輕則昏澁重則翳¶
障眇淚努肉白膜漫睛皆内所因或數冐風寒不避暑¶
濕邪中於項乗虚循系以入於腦故生外翳醫論中所¶
謂青風緑風紫風黒風赤風白風白翳黄翳等隨八風¶
所中變生諸症皆外所因或嗜欲不節飲食無時生食¶
<pb:KR3e0041_WYG_016-14b>¶
五辛熱啖炙煿馳騁田獵冐渉煙塵勞動外精喪眀之¶
本謂之一時恣意逰佚而為百嵗之固愆皆不内外因¶
治之各有方¶
千金神麯丸　眀目百嵗可讀細字常服益眼¶
　　神麯(四/兩)光眀砂(一/兩)磁石(二兩煆醋/淬七七次)¶
　右為末煉蜜丸桐子大米飲服五丸空心日三服¶
羌活散　治風毒氣上攻眼目昏濇翳膜生瘡及偏正¶
　頭風眼花小累累者¶
<pb:KR3e0041_WYG_016-15a>¶
　　羌活　川芎　天麻　旋覆花　青皮　南星(炮/)¶
　　藁本(各一/兩)¶
　右為末毎服二錢水一盞薑三片薄荷七葉煎七分¶
　食後服　一法入牽牛末二兩以薑汁煮糊丸如桐¶
　子大酒下二三十丸¶
白蒺藜散　治腎臟風毒上攻眼目赤腫熱淚昏濇努¶
　肉攀睛¶
　　白蒺藜(炒去/角)防風　甘草(生/)真殭蠶(去絲嘴/各一兩)南星¶
<pb:KR3e0041_WYG_016-15b>¶
　　(一兩五錢黒豆二合青塩五錢以/水煮透取出焙乾秤不用塩豆)甘菊花(三兩/生)¶
　右為末毎服二錢煎甘草湯調下食後服忌炙煿¶
洗肝散　治肝熱赤脉貫睛濇痛冲風淚下兼治熱血¶
　攻心¶
　　蒺藜(一両/半)防風　羌活(各五/錢)馬牙硝(二/兩)甘草(一/分)¶
　右為末毎服二錢白湯調下食後服¶
椒紅丸　眀目煖水臟補虚勞乆服駐顔縮小便¶
　　川椒(取紅者/四兩)巴㦸(去/心)金鈴子(剉/炒)茴香　製附子(各/一)¶
<pb:KR3e0041_WYG_016-16a>¶
　　(兩/)¶
　右為末以淮山藥三兩酒煑糊捜為丸桐子大空心¶
　鹽湯下三五十丸¶
煑肝散　治眼赤有耳癢症¶
　　用四生散(方見&KR1155;/風門)毎服四錢匕塩酒入羊子肝煮¶
　　空心温服(羊子肝即羊/肝上小片子)¶
驅風散　治風熱上攻眼瘇眶濇痛不可忍上下眶眦¶
　赤爛翳肉侵睛¶
<pb:KR3e0041_WYG_016-16b>¶
　　五棓子(一兩去/塵土)蔓荆子(一兩五/錢洗)¶
　右㕮咀毎服三錢水二盞銅石器内煎至一盞澄清¶
　熱洗留滓二服熱再煎¶
立勝散　治風毒攻眼及時眼隐濇羞明瘇痛¶
　　黄連　黄柏　秦皮(去/粗)甘草　各等分¶
　右㕮咀毎服四錢水一盞&KR0037;一枚燈心七莖煎數沸¶
　去滓以新羊毛筆蘸刷眼候温即用手沃之　一法¶
　不用黄柏甘草有黄芩防風¶
<pb:KR3e0041_WYG_016-17a>¶
神仙照水膏　治障翳¶
　　蠟(一/兩)黄丹(一兩/水飛)蛇殻(一分/燭燒)水銀(一/錢)烏鷄殻(一/箇)¶
　右用桞木槌硏細滴蠟為餅臨卧用之候天眀將水¶
　照眼藥隨水中膜盡去¶
蘖竹瀝膏治一切赤眼障翳¶
　　慈竹(一段去/兩頭節)黄柏(去粗皮刮細/者滿填竹内)¶
　右用磚對立置竹磚上兩頭各安净碗以乾竹火燒¶
　令瀝出盡收之以釵股銅筯㸃¶
<pb:KR3e0041_WYG_016-17b>¶
通利膏　治眼赤翳濇膜遮障時多熱淚¶
　　杏仁(二十一箇/湯去皮尖)乳香(皂子/大)輕粉¶
　右旋入口中都嚼候津液滿口吐出磁器中置火上¶
　令四邉沸以綿濾别盞中入生腦子皂子大硏勻再¶
　濾過以銅筯㸃之¶
通神膏　治眼生翳膜赤脉努出濇癢疼痛有淚¶
　　沙蜜(四/両)青鹽　麝香(各一/字)乳香　硇砂(滴淋/&KR0136;)枯礬¶
　　(各半/字)當歸(五/分)黄連(一/錢)¶
<pb:KR3e0041_WYG_016-18a>¶
　右件乳缽内研破同蜜入膏竹筒内宻封閣定煮半¶
　日厚綿濾過㸃眼¶
蛤粉丸　治雀目不拘乆近但日落便不見物¶
　　上色蛤粉(細/研)黄蠟¶
　右鎔蠟捜粉為丸如&KR0037;大毎用猪肝一片二兩許披¶
　開裹藥一丸蔴線纒瓮器内水一碗煮熟取出乘熱薫¶
　眼至温吃肝以效為度¶
　　鼻病証治¶
<pb:KR3e0041_WYG_016-18b>¶
肺為五臟華葢葢百脉取氣于肺鼻為肺之開闔吸引¶
五臭衛養五臟升降隂陽故鼻為清氣道或七情内鬰¶
六淫外傷飲食勞佚清濁不分隨氣壅塞遂為清涕鼻¶
洞濁腦膿絲衂血息肉乆而為&KR1604;雖種種不同未有不¶
渉三因致泥丸汨亂變生諸症¶
羊肺散　治肺虚壅鼻生息肉不聞香臭¶
　　羊肺(一具/洗)白术(四/両)肉蓯蓉　木通　乾薑　川芎¶
　　(各一/兩)¶
<pb:KR3e0041_WYG_016-19a>¶
　右為細末以水量打稀稠得所灌肺中煮熟細切焙¶
　乾為末食後米飲服一二錢¶
細辛膏　治鼻塞腦冷清涕不已¶
　　細辛　川椒　乾薑　川芎　吳茱茰　附子(生/去)¶
　　(皮臍各/三分)皂角屑(五/錢)桂心(一/兩)猪脂(六/兩)¶
　右煎猪脂成油先一宿以苦酒浸煎八味取入油煎¶
　附子黄色止以綿裹塞鼻孔¶
通草散　治鼻&KR1604;氣息不通不聞香臭并有息肉¶
<pb:KR3e0041_WYG_016-19b>¶
　　木通　細辛　附子(炮去皮臍/各等分)¶
　右為末蜜和綿裹少許納鼻中　一法以𤓰蒂為末¶
　綿裹納鼻中或吹入亦可　一法以枯礬研為末面¶
　脂和綿裹少許納鼻中數日息肉與藥消落¶
粉黄膏　治肺熱鼻發赤瘰俗謂酒皶¶
　　硫黄(一分/為末)蘿蔔(切去葢剜作瓮子入硫黄在内以/竹針葢定正安糠火煨一宿取出)¶
　　(研/細)輕粉　烏頭尖(各少許/為末)¶
　右研勻以麵油調卧時敷早時洗去以酥調尤佳¶
<pb:KR3e0041_WYG_016-20a>¶
　一法用乳香硫黄細辛輕粉等分為末水調卧敷¶
　一法以梔子為末蠟丸小弹子大茶酒任下一丸¶
凡鼻頭㣲白者亡血也赤者血熱也酒客多有之若時¶
行衂血不宜斷之或出一二升不已即以龍骨為末吹¶
入即止凡九竅出血皆用此法甚良餘衂方見失血門¶
　　唇病証治¶
唇者脾之候也意舎之所榮燥則乾熱則裂風則瞤動¶
寒則掲氣鬰則生瘡血枯則瀋而無色治之之法内則¶
<pb:KR3e0041_WYG_016-20b>¶
隨証調其脾外則當以藥敷之¶
清脾湯　治思過度藴熱於脾口乾唇燥瀋裂無色¶
　　黄茋　白芷　升麻　人参　甘草(炙/)半夏(炮去/滑等)¶
　　(分/)¶
　右㕮咀毎服四錢水一盞半薑五片&KR0037;二枚小麥三¶
　十粒煎七分去滓無時服¶
羌活散　治風濕入脾致唇口瞤動帬掲頭疼目眩及¶
　四肢浮腫如風水狀¶
<pb:KR3e0041_WYG_016-21a>¶
　　羌活(三/兩)茯苓　薏苡仁(各一/兩)¶
　右為末毎服二錢水一大盞煎七分入淡竹瀝一匙¶
　許再煎服¶
菊花丸　治脾氣乆虚憂思過度榮衛枯耗唇裂瀋𦂳¶
　或口吻生瘡容色枯悴男子失精女人血衰悉主之¶
　　甘菊花　枸杞子　肉蓯蓉(酒浸/洗切)巴㦸天(去心各/等分)¶
　右為末蜜丸桐子大毎服三五十丸米湯送下¶
青灰散　治唇𦂳燥裂生瘡面無顔色¶
<pb:KR3e0041_WYG_016-21b>¶
　　青黛布(燒灰/研細)以猪脂調敷之　一法以頭垢敷之¶
　　口病証治¶
夫口乃一身之都門出入榮養之要道節宣㣲爽病必¶
生焉故熱則苦寒則醎宿食則酸煩燥則澁虚則淡疳¶
則甘五味入口藏於脾胃行其精華分布津液于五臟¶
臟氣偏勝味必偏應於口或胃熱則口臭凝滯則生瘡¶
不可失睡失睡則愈増¶
龍石散　治上膈壅毒口舌生瘡咽㗋腫痛¶
<pb:KR3e0041_WYG_016-22a>¶
　　寒水石(煅三/兩)辰砂(二錢半/另研)腦子(半/字)¶
　右為末以少許糁患處嚥津日夜數次小兒瘡疹攻¶
　口先以五福化毒丹掃却以此藥糁之立效¶
赴筵散　治口瘡疼痛¶
　　五棓子(一兩/洗)黄柏(蜜塗炙/紫色)滑石(各五/錢)¶
　右研細末毎服五分許糁患處不妨便可飲食¶
緑雲膏　治口瘡臭氣瘀爛乆而不瘥¶
　　黄柏(五/錢)螺青(二/錢)¶
<pb:KR3e0041_WYG_016-22b>¶
　右研細令卧置一字在舌下不妨嚥津遲眀瘥　一¶
　法以銅緑易螺青¶
兼金散　治藴熱上攻或下虛邪熱病口生瘡¶
　　細辛　黄連　各等分¶
　右為末先以熱水揾帛揩净糁藥患處良乆涎出吐¶
　之¶
杏粉膏　治口瘡以凉藥敷之不愈者¶
　　杏仁(十粒去/皮尖)輕粉(一/字)¶
<pb:KR3e0041_WYG_016-23a>¶
　右研杏仁細調勻臨卧敷瘡上少頃吐之勿嚥¶
生香膏　治口氣熱臭¶
　右以甜𤓰子去殻一味研細蜜熬少許調成膏食後¶
　含化勿染在齒間　一方以香附炒去毛為末毎早¶
　晩揩少許牙上¶
　　齒病証治¶
齒為關門腎之榮骨之餘也腎衰則齒豁精固則齒堅¶
又大腸支脉在牙齗主灌注於牙大腸壅則齒為之浮¶
<pb:KR3e0041_WYG_016-23b>¶
大腸虚則宣露挾風則攻目頭面疳䘌則齲脱為痔皆¶
氣鬰而生諸症不同治之各有方安腎丸八味丸並治¶
虛壅牙齒疼痛浮腫¶
安腎丸(方見腰/痛門)¶
八味丸(方見脚/氣門)¶
西嶽蓮花峰神傳藥方¶
　　猪牙皂角及生薑　　西國升麻熟地黄¶
　　木律旱蓮槐角子　　細辛荷葉要相當¶
<pb:KR3e0041_WYG_016-24a>¶
　　青塩等分同燒煅　　研細將来使最良¶
　　揩齒牢牙鬚髪黒　　誰知世上有仙方(荷葉/用蒂)¶
常用齒藥牢牙去風冷蚛蝺宣露不問老少用之甚¶
　效¶
　　槐枝　栁枝(各長四寸/一握切碎)皂角(不蛀者/七莖)塩(四十/文重)¶
　右同入磁瓶内黄泥固濟糠火燒一夜候冷取出研¶
　細用如常法有石佛菴主年七十餘云祖上多患齒¶
　疼脱落得此方效數世用之齒白齊宻乃良方也¶
<pb:KR3e0041_WYG_016-24b>¶
玉池散　治風蟲牙疼腫癢動摇牙齦潰爛宣露出血¶
　口氣等疾¶
　　地骨皮　白芷　升麻　防風　細卒　川芎¶
　　槐花　當歸　藁本　甘草　各等分¶
　右為末毎用一字許揩牙或大段痛即取二錢水一¶
　盞半黒荳半合薑三片煎至一盞稍温潄候冷吐之¶
　殊效或用金沸草散亦佳¶
　　舌病証治¶
<pb:KR3e0041_WYG_016-25a>¶
舌者心之官主嘗五味以營養于身資于脾以分布津¶
液於五臟故心之本脉係於舌本脾之絡脉係于舌傍¶
肝脉循隂器絡于舌本凡此三經或為風寒濕所中使¶
人舌卷縮而不能言或憂怒思恐所鬰則舌腫滿而不¶
得息心熱則破裂生瘡肝壅則出血如湧脾閑則白胎¶
如雪諸証雖異治之各有方¶
升麻柴胡湯　治心脾虛熱上攻舌上生瘡舌本强頰¶
　兩邉腫痛¶
<pb:KR3e0041_WYG_016-25b>¶
　　柴胡　升麻　芍藥　梔子　木通(各一/両)黄芩¶
　　大青　杏仁(去皮尖/各三分)石膏(煅二/兩)¶
　右㕮咀毎服四錢水一盞薑五片煎七分去滓食後¶
　服¶
金沸草散　治風寒傷于心脾令人増寒發熱齒浮舌¶
　腫¶
　　荆芥穗(四/兩)旋覆花　前胡　麻黄(去節各/三兩)炙草¶
　　赤芍藥　製半夏(各一/兩)¶
<pb:KR3e0041_WYG_016-26a>¶
　右㕮咀毎服四大錢水一盞半薑七片&KR0037;一枚煎七¶
　分去滓潄口吐一半吃一半世醫用此發散傷風傷¶
　寒及加杏仁五味子治咳𠻳皆效獨未知治舌腫牙¶
　疼辛未年有人患舌腫牙疼如吹滿塞其中粥藥不¶
　入其勢甚危大煎一劑乘熱以紙籠氣薫之遂愈¶
　又一婦人牙疼治療不瘥致口頬皆腫亦以此藥薫¶
　潄而愈故特記之¶
烙腫法　凡舌腫舌下必有噤蟲狀如螻蛄卧蠶有頭¶
<pb:KR3e0041_WYG_016-26b>¶
　尾頭小白可燒鐵烙烙頭上即消¶
黒散子　治舌忍腫破¶
　右釡底煤研細以醋調敷舌上下脱去更敷能先决¶
　出血竟敷之彌佳　一法用塩等分調¶
薄荷蜜治舌上白胎乾澁話語不真¶
　　薄荷自然汁(龍腦/者佳)白蜜等分¶
　右先以生　片蘸水揩洗竟敷之良¶
文蛤散　治熱壅舌上出血如泉¶
<pb:KR3e0041_WYG_016-27a>¶
　　五棓子(洗/)白膠香　牡蠣粉　各等分¶
　右為末毎用少許糁患處或熱鐵箆烙孔上¶
礬石散　治風濕寒舌强不能語¶
　　枯礬　桂心　等分¶
　右為末毎一錢安舌下或用正舌散治之(方出中/風門)¶
凡失欠頰車蹉但開不能合以酒飲之令大醉睡中吹¶
藥搐其鼻&KR0329;透即自正¶
　　咽喉証治(哽/附)¶
<pb:KR3e0041_WYG_016-27b>¶
夫喉以候氣咽以嚥物咽接三脘以通胃喉通五臟以¶
系肺氣水糓攸分皎然明白有為水喉糓喉之説者謬¶
説也千金復云喉嚨候脾胃咽門候肝膽亦非至論智¶
者當以理推不可强存乎其人矣諸臟熱則腫寒則縮¶
皆使喉閉風燥亦然五臟乆𠻳則聲嘶嘶者喉破也非¶
咽門病咽腫則不能吞乾則不能嚥多因飲啖辛熱或¶
復嘔吐絡傷致咽系乾枯之所為也與咽門自别又有¶
懸&KR1012;暴腫閉塞㗋嚨亦如喉閉但懸&KR1012;在上腭俗謂鶯¶
<pb:KR3e0041_WYG_016-28a>¶
翁又謂之鵞聚俗語聲訛不可不備識¶
小續命湯　治卒喉痺不得語　方見中風門外加杏¶
　仁七粒去皮尖甚效¶
玉鑰匙　治風熱喉痺及纒喉風¶
　　焰硝(一両/半)硼砂(五/錢)腦子(一/字)白殭蠶(一/分)¶
　右為末研勻以竹管吹五分許入喉中立愈¶
神效散　治喉痺熱腫語音不出¶
　　荆芥穗(另為/末)萆蔴(生去皮另/研各等分)¶
<pb:KR3e0041_WYG_016-28b>¶
　右入生蜜少許丸如皂子大以綿裹含化急則嚼化¶
　一法用朴硝不用荆芥¶
蜜附子　治府寒咽門閉不能嚥¶
　　大附子(生去皮臍/切作大片)蜜塗炙令黄令嚥津甘味盡更¶
　　塗炙用¶
玉屑無憂散　治纒喉風喉痺疼痛語音不出嚥物有¶
　礙或風涎壅滯口舌生瘡大人酒㿂小兒妳癖或悮¶
　吞骨屑硬塞不下¶
<pb:KR3e0041_WYG_016-29a>¶
　　𤣥参　管仲　滑石　縮砂仁　黄連　甘草¶
　　茯苓　山豆根　荆芥穗(各五/錢)寒水石(煅/)硼砂(各/三)¶
　　(錢/)¶
　右為末毎服一錢先抄入口以新水嚥下此藥除三¶
　尸去八邪殺九蟲辟瘟療渇¶
荆芥湯　治風熱肺壅咽喉腫痛語音不出喉中如有¶
　物哽嚥之則痛甚¶
　　荆芥穗(五/錢)桔梗(二/兩)甘草(一/兩)¶
<pb:KR3e0041_WYG_016-29b>¶
　右㕮咀毎服四錢水一盞薑三片煎六分去滓温服¶
　一法去荆芥穗名如聖湯¶
雄黄觧毒丸　治纒喉風及急喉痺卒然倒仆失音不¶
　語或牙關𦂳急不省人事或上膈壅熱痰涎不利咽¶
　喉腫痛¶
　　雄黄(飛/)鬰金(各一/分)巴豆(去皮油/二七箇)¶
　右為末醋糊丸菉豆大熱清茶下七丸吐出頑涎立¶
　醒未吐再服如未至死心頭尚温灌藥下喉無有不¶
<pb:KR3e0041_WYG_016-30a>¶
　活¶
乾薑散　治懸&KR1012;壅熱卒暴腫大¶
　　乾薑　半夏(湯洗/去滑)各等分¶
　右為末以少許着舌上嚥津　一法用塩抹筯頭張¶
　口拄之日五六次¶
麻仁散　治糓賊尸咽咽喉中癢此因悮吞榖芒搶刺¶
　癢痛¶
　　芝麻(炒不拘/多少)¶
<pb:KR3e0041_WYG_016-30b>¶
　右為末湯㸃服凡榖賊屬咽馬喉風屬喉不可不分¶
馬鞭草散　治馬喉痺紅腫連頰¶
　　馬鞭草根¶
　右一味搗自然汁毎用一合許　一法以馬銜鐵汁¶
　服亦妙¶
凡治哽之法皆以類推如鸕鷀治魚哽磁石治針硬髪¶
灰治髪哽狸虎治骨哽亦各隨其類也¶
蜜綿薤白　通治諸哽¶
<pb:KR3e0041_WYG_016-31a>¶
　　煮薤白半熟以線繫定手提線少嚼薤白嚥之度¶
　　薤至哽處數牽引骨即出矣　一法以綿一小塊¶
　　蜜煮用如食薤法¶
玉屑無憂散　治一切物哽(方見纒/喉風下)¶
　　耳病証治¶
腎雖寄竅於耳當知耳為聽㑹主納五音外則宫商角¶
徴羽内則唏嘘呵欠呬内關五臟外合六淫故風寒暑¶
濕使人聾瞶耳鳴憂思喜怒多生内塞其如勞佚不言¶
<pb:KR3e0041_WYG_016-31b>¶
而喻復有出血生膿聤耳底耳或耵(直庚/切)聹(乃頂/反)不出¶
飛走投入諸証既殊治各有法¶
菖蒲丸　治耳卒痛及聾塞不聞聲¶
　　菖蒲　附子(炮去/皮臍)各等分¶
　右為末以醋丸如杏仁大綿裹納耳中日二易之¶
補腎丸　治腎虛耳聾或勞頓傷氣中風虛損腎氣升¶
　而不降致耳内虛鳴¶
　　山茰　乾薑(炮/)巴㦸　芍藥　澤瀉　兎絲子(酒/浸)¶
<pb:KR3e0041_WYG_016-32a>¶
　　逺志(去/心)桂心　黄茋　石斛　乾地黄　細辛¶
　　當歸　附子(炮/)牡丹皮　蛇床子　甘草　蓯蓉¶
　　人参(各二/兩)菖蒲(一/両)防風(一兩/五錢)茯苓(五/錢)羊腎¶
　右為末以羊腎研細酒煮麵糊為丸桐子大食前塩¶
　酒任下三十丸至五十丸¶
蠟弹丸　治耳虛聾¶
　　白茯苓(一/両)山藥(炒三/兩)杏仁(去皮尖/炒兩半)黄蠟(二/兩)¶
　右以前三味研勻為末溶蠟同末丸如弹子大塩湯¶
<pb:KR3e0041_WYG_016-32b>¶
　嚼下有止以黄蠟細切嚼㸃好建茶送下亦效¶
乾蠟散　治耳聾因腎虛所致十年内一服效¶
　　乾蠟　黄者小者并頭尾用四十九箇生薑切蠍¶
　　大者十九片二味銀石器内炒至乾為細末¶
　右向晩勿食初夜以酒調作一服至二更以来徐徐¶
　盡量飲五更耳中間如聞百十攅笙響便自此聞聲¶
觧倉飲子　治氣熱壅或飲食傷胃風熱上壅耳内聾¶
　閉徹痛膿血流出¶
<pb:KR3e0041_WYG_016-33a>¶
　　白芍　赤芍(各五/錢)當歸　甘草(炙/)大黄(蒸/)木鱉子¶
　　(去殻各/一兩)¶
　右㕮咀毎服四錢水一盞煎七分食後卧服¶
麝香散　治停耳底耳耳内膿出¶
　　桑螵蛸(一枚慢火炙及/八分熟存性)麝香¶
　右為末研令勻毎用半字糁耳内如有膿先用撚紙¶
　以藥糁之　一法用染坯枯礬等分為末以筆管吹¶
　入耳中即愈或入麝香更佳¶
<pb:KR3e0041_WYG_016-33b>¶
諸蟲入耳¶
　　蔴油灌之即出¶
耳内出血¶
　　龍骨為末吹入即止¶
　¶
　¶
　¶
　三因極一病証方論卷十六¶
