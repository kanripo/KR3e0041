# -*- mode: mandoku-view; -*-
#+TITLE: 三因極一病証方論
#+DATE: 2015-08-24 23:05:29.171861
#+PROPERTY: ID KR3e0041
#+PROPERTY: BASEEDITION WYG    
#+PROPERTY: JUAN 卷十二
<pb:KR3e0041_WYG_012-1a>¶
欽定四庫全書¶
　三因極一病証方論卷十二¶
　　　　　　　　　　　　　宋　陳言　撰¶
　　滯下叙論¶
經中所載有血溢血泄血便注下古方則有清膿血及¶
泄下近世病名痢疾其實一也但以寒熱疳蠱分為四¶
門亦未為至當且疳蝕瘡膿中蠱下血與利膿証狀大¶
别疳蝕雖下赤白當在疳濕瘡門蠱利清血當在中蠱¶
<pb:KR3e0041_WYG_012-1b>¶
毒門今之滯下赤白者至多皆是冷熱相搏非干疳濕¶
蝕瘡類下利清血亦多與中蠱毒者異臨証須詳不可¶
道聽治法錯訛立見夭傷勉之¶
　　滯下三因証治¶
病者滯下人皆知赤為熱白為寒而不知純下清血為¶
風下如豆羮汁為濕夫六氣之傷人初無輕重以暑熱¶
一氣燥濕同源收而為四則寒熱風濕不可偏廢方云¶
風停於膚腠後乘虚入客腸胃或下瘀血或下鮮血注¶
<pb:KR3e0041_WYG_012-2a>¶
下無度濕毒下如豆羮汁皆外因之明文也古文有五¶
洩因臟氣鬰結随其所發使利膿血作青黄赤白黒之¶
不同者即内所因也又飲服冷熱酒醴及醯醢縱情恣¶
慾房室勞逸致損精血腸胃枯溢久積冷熱遂成毒痢¶
皆不内外因治之先推其嵗運以平其外察其鬰結以¶
調其内審其所傷以治不内外使條然明白不致妄投¶
也¶
白頭翁湯　治熱痢滯下下血連月不瘥¶
<pb:KR3e0041_WYG_012-2b>¶
　　白頭翁(二/兩)黄連　栢皮　秦皮(各三/兩)每服四錢¶
桃花丸　治冷痢腹痛下如魚腦白物¶
　　赤石脂(煅/)炮薑　各等分為末蒸餅糊丸米湯下¶
　三五十丸¶
胃風湯　治風冷乘虚入客腸胃水榖不化洩瀉注下¶
　腹脇虚滿腸鳴㽲痛及腸胃濕毒下如豆汁或下瘀¶
　血日夜無度並宜服之¶
　　人参　茯苓　白术　川芎　當歸　白芍　肉¶
<pb:KR3e0041_WYG_012-3a>¶
　　桂　各等分為散每服四錢粟米一百粒煎七分¶
　服¶
露宿湯　治風痢下清血¶
　　杏仁(七/粒)苦木瘡(一掌/大)烏梅(一/個)草果(一/個)酸石榴皮(半/隻)¶
　　青皮　甘草　㕮咀作一劑水二碗薑三片煎七¶
　分露星月夜一宿次早空心服¶
苦散　治脾濕氣泄痢不止米榖不化¶
　　黄連(剉豆/大)吳茱茰　白芍藥(剉豆大各二兩/同炒令赤色)為末¶
<pb:KR3e0041_WYG_012-3b>¶
　每服二錢¶
駐車丸　治冷熱下痢腸滑赤白如魚腦日夜無度腹¶
　痛不可忍者¶
　　黄連(六/兩)阿膠(麩/炒)當歸(各三/兩)炮薑(二/兩)¶
　為末醋煮米糊為丸桐子大米飲下五十丸¶
萬金丸　治冷熱痢¶
　　&KR0902;粟殻(一兩用赤白各一/半白不炙赤蜜炙)橘皮　甘草(各一兩並/如上半生)¶
　　(半/炙)¶
<pb:KR3e0041_WYG_012-4a>¶
　右剉散每服四錢以百沸湯七分一盞急用盞葢之¶
　候澄清服血痢入烏梅一個按&KR0902;粟殻本草不載治¶
　痢近用之甚效其功不下地榆黄栢秦皮但性𦂳澁¶
　服之則嘔不可不知¶
固腸湯　治腸虚下痢赤白頻併日久無度老㓜産婦¶
　俱可服¶
　　&KR0902;粟殻(三兩醋浸/炙㣲黄)枳殻(麩/炒)白芍(各二/兩)陳皮　當歸¶
　　　炙草(各一/兩)訶子(煨/)木香(煨/)人参　白薑(炮各/五錢)¶
<pb:KR3e0041_WYG_012-4b>¶
　每服四錢煎七分服¶
三聖丸　治下痢赤白日夜無度及泄瀉注下¶
　　厚黄栢　大蒜(研/)&KR0902;粟殻(去瓣細切蜜/炙各等分)¶
　右一處搗篩過粗者更搗同淹一宿次日慢火炒香¶
　熟研末粟米飯為丸桐子大米湯下五十丸¶
斷下丸　治下痢赤白無問久近長㓜皆可服¶
　　&KR0902;粟殻(十四個/蜜炙)草果(一個/炒)白术(一/錢)炙草(一/錢)茯苓(一/錢)¶
　右作一劑水一大碗薑七片棗七枚煎一盞空心分¶
<pb:KR3e0041_WYG_012-5a>¶
　二服或下純血赤加黒豆二十七粒血白則加炮薑¶
　一錢¶
厚腸湯　治下痢赤白¶
　　&KR0902;粟殻(八/兩)地榆(六/兩)白术　紫蘇木　木𤓰(各二/兩)¶
　右㕮咀每服四錢薑七片棗二枚煎七分服¶
水煑木香丸　治腸胃虚弱風濕進襲洩瀉水榖滯下¶
　膿血㽲刺疼痛裏急後重日夜無度¶
　　當歸　芍藥　炙草　訶子(各五/錢)厚朴(薑汁/炒)青皮¶
<pb:KR3e0041_WYG_012-5b>¶
　　　陳皮(各一/兩)砂仁　木香(各一/錢)&KR0902;粟殻(醋浸炒/五錢)¶
　右為末蜜丸一兩作五丸服每服一丸水一盞煎七¶
　分空心服¶
　　料簡¶
凡血得熱則淖溢故鮮得寒則凝注故瘀當審其風熱¶
風冷二証與蠱利大别外有血痔血枯内衂酒利肺疽¶
腸胃蓄瘀逺近血等各有門類不可混雜古方云積冷¶
積熱及水榖實而下利者並以大黄湯下之養生方亦¶
<pb:KR3e0041_WYG_012-6a>¶
云脉大則踈滌之更不知有寒熱風濕虚實不同後人¶
尋方妄用被害者多吁可傷哉¶
　　秘結証治¶
夫胃大小腸膀胱者倉廪之本營之居也名曰器能化¶
糟粕轉味出入者也人或傷於風寒暑濕熱盛發汗利¶
小便走枯津液致腸胃燥澁秘結不通皆外所因或臟¶
氣不平隂陽闗格亦能致大便不通名曰臟結皆内所¶
因或飲食燥熱而成熱中胃氣强澁大便反堅小便頻¶
<pb:KR3e0041_WYG_012-6b>¶
數謂之脾約屬不内外因既渉三因亦當分其所因而¶
治之燥則潤之澁則滑之秘則通之結則解之各有成¶
法¶
神功丸　治氣壅風盛大便秘塞後重疼痛煩悶此藥¶
　當量虚實加減¶
　　大黄(四/兩)人参　訶子皮　麻仁(二兩/另研)¶
　右為末蜜丸桐子大酒米飲皆可下二十丸¶
麻子仁丸　治趺陽脉浮而澁浮則胃氣强盛澁則小¶
<pb:KR3e0041_WYG_012-7a>¶
　便澁浮澁相搏大便則堅其脾為約大便堅小便利¶
　而不渇¶
　　麻仁(五兩/研)芍藥　枳實(各八兩/麩炒)大黄(一斤/熟)厚朴(五/兩)¶
　　(半薑/汁炒)杏仁(五兩半/去皮尖)為末蜜丸桐子大每服二十丸¶
　温水下未知加至五十丸　一法麻仁一兩半杏仁¶
　三分大黄一兩枳實芍藥厚朴各五錢此係局方出¶
　本是仲景方合用大黄一觔正得今八兩厚朴當用¶
　四兩杏仁當用六錢麻仁一兩二錢芍藥一兩乃均¶
<pb:KR3e0041_WYG_012-7b>¶
　制合理用當以理推¶
半硫丸　治髙年風秘冷秘心腹一切痃癖冷氣暖元¶
　臟止泄瀉進飲食¶
　　硫黄(研/細)半夏(湯洗七次/煨乾為末)等分以生薑汁熬蒸餅末¶
　攪匀杵數百下丸桐子大温酒薑湯下三十丸¶
胃氣丸　治老人虚人風秘不通不可服冷藥用此妙¶
　　硫黄(十/兩)半夏(五/錢)茯苓　人参(各一/兩)石膏(一分/煅)¶
　右為末生薑自然汁為丸米湯入生薑湯下五十¶
<pb:KR3e0041_WYG_012-8a>¶
　丸¶
蜜兑法¶
　蜜三合鹽少許煎如餳傾於冷水中揑如指大長三¶
　寸許納下部立通¶
　　脱肛証治¶
肛門為肺主下口大腸肺臟實則熱熱則肛門閉塞腑¶
虚則大腸寒寒則肛門脱出婦人産蓐力用過度及小¶
兒呌呼及久痢後皆使肛門帶出¶
<pb:KR3e0041_WYG_012-8b>¶
蝟皮散　治肛門或因洞泄或因用力脱出不收¶
　　蝟皮(燒存性/用一個)磁石(五錢/煅碎)桂心　為末飲方寸匕忌¶
　舉重及房室時後治女人隂脱加以鱉頭灰¶
香荆芥散　治肛門脱出大人小兒悉主之¶
　　香附　荆芥　為末每用三匙水一大碗煎十来¶
　沸服¶
　又方用五棓子為末每三錢水二盞煎减半入白礬¶
　一塊放小桶内洗之立效¶
<pb:KR3e0041_WYG_012-9a>¶
鐡粉散　治脱肛歴年不愈¶
　　鐡粉(研/細)每用少許掺之控令入即愈¶
又方　用木賊燒灰存性為末掺肛門上按之¶
水聖散子　治小兒脱肛不收¶
　　浮萍草(晒/乾)為細末乾貼¶
用磨刀水洗亦效¶
　　淋閉叙論¶
淋古謂之癃名稱不同也癃者罷也淋者滴也今名雖¶
<pb:KR3e0041_WYG_012-9b>¶
俗於義為得古方皆云心腎氣鬰致小腸膀胱不利復¶
有冷淋濕淋熱淋等屬外所因既言心腎氣鬰與夫驚¶
憂思恐即内所因况飲啖冷熱房室勞逸及乘急忍溺¶
多致此病豈非不内外因三因偹明五淋通貫雖証狀¶
不一皆可類推所謂得其要者一言得而終也　内經¶
云膀胱不利為癃不約為淋首句欠酌¶
　　淋証治¶
諸淋大率有五曰冷曰熱曰膏曰血曰石五種不同皆¶
<pb:KR3e0041_WYG_012-10a>¶
以氣為本多因滛情交錯内外兼并清濁相干隂陽不¶
順結在下焦遂為淋閉¶
生附散　治小便冷淋秘澁數起不通竅中疼痛増寒¶
　凛凛多因飲水過度或為寒泣心虚志耗皆有此証¶
　　附子(生去/皮臍)滑石(各五/錢)瞿麥　木通　半夏(各三/分)¶
　右為末每服二錢加薑七片燈心二十寸蜜半匙煎¶
　七分空心服¶
石葦散　治熱淋多因腎氣不足膀胱有熱水道不通¶
<pb:KR3e0041_WYG_012-10b>¶
　瀝淋不宣出少起數臍腹急痛蓄作有時勞倦即發¶
　或尿如荳汁或便出砂石¶
　　石葦(去/毛)木通(各三/兩)甘草　當歸　王不留行(各一/兩)¶
　　滑石　白术　瞿麥　芍藥　秋葵子(各三/兩)¶
　為末每服二錢煎小麥湯調下空心日三服兼治大¶
　病後餘熱不解後為淋者¶
地膚子湯　治下焦有熱及諸淋閉不通¶
　　地膚子(三/兩)知母　黄芩　猪苓　瞿麥　枳實¶
<pb:KR3e0041_WYG_012-11a>¶
　　升麻　通草　葵子　海藻(各二兩/洗去腥)¶
　右㕮咀每服四錢大便俱閉者加大黄女人房勞小¶
　便難大腸滿痛脉沉細者用猪腎半隻水二盞煎减¶
　半去腎下藥煎七分服¶
鹿角霜丸　治膏淋多因憂思失意志舎不寧濁氣干¶
　清小便淋閉或復黄赤白黯如脂膏狀疲極筋力或¶
　傷寒濕多有此証¶
　　鹿角霜　茯苓　秋石¶
<pb:KR3e0041_WYG_012-11b>¶
　各等分為末糊丸米湯下五十丸¶
葎草汁　治膏淋及尿血¶
　　葎草　搗汁三升醋二合和空心服一盞又濃煑¶
　汁飲亦治淋瀝尿血¶
立效散　治血淋多因下焦結熱小便黄赤淋閉疼痛¶
　所出如血或外挾風冷風熱或内傷志勞神或房室¶
　過度丹石發動便鮮血者為風熱傷心瘀血者為風¶
　冷傷腎及大小便俱出血者¶
<pb:KR3e0041_WYG_012-12a>¶
　　瞿麥穂(一/兩)炙草(三/分)山梔(五錢/炒)¶
　右為末每服五錢至六七錢水一碗入葱白三寸棗七¶
　個燈心五十寸生薑五片同藥煎此藥未必均治宜¶
　煎木通湯下麝香鹿茸丸兎絲子丸等所以養生方¶
　云不可專以血得熱則淖溢為説於理甚明不復詳¶
　引(丸方見虚損門/)¶
石燕丸　治石淋多因憂思鬰氣注下焦結熱所食醎¶
　氣而成令人小便碜痛不可忍出砂石而後小便通¶
<pb:KR3e0041_WYG_012-12b>¶
　　石燕(燒令通紅水中淬三/次搗研水飛焙乾)滑石　石葦葉(去/毛)瞿麥¶
　　穂(各一/兩)¶
　右為末糊丸桐子大煎瞿麥燈心湯下十丸食前服¶
　日二三甚則石葦瞿麥各一錢通草四錢陳皮茯苓¶
　各三錢為末每服三錢水煎七分服¶
瞑眩膏　治諸淋疼痛不可忍及砂石淋証¶
　　大蘿蔔(一/個)切一指厚四五片好白蜜淹少時置鉄¶
　鏟上慢火炙乾則再蘸蜜取盡二兩蜜翻覆炙令香¶
<pb:KR3e0041_WYG_012-13a>¶
　軟不可焦候温細嚼以鹽湯送下立效¶
沉香散　治氣淋多因五内鬰結氣不得舒隂滯於陽¶
　而致壅閉小腹脹滿使溺不通大便不通分洩小便¶
　方利¶
　　沉香　石葦　滑石　王不留行　當歸(各五/錢)葵¶
　　子　白芍(各三/錢)炙草　橘皮(各一/分)　為末煎大麥¶
　湯下二錢¶
髪灰散　治飲食忍小便或走馬及房勞致而壅閉轉¶
<pb:KR3e0041_WYG_012-13b>¶
　胞臍下急痛不通¶
　　髪灰　研細用二錢米醋二合湯少許調服　一¶
　法與葵子等分為末飲調二錢服訖即炒黒豆葉熨其¶
　上則通¶
猪苓散　治傷風感寒脉浮發熱渇欲飲水小便不利¶
　　猪苓　茯苓　澤瀉　阿膠　滑石(各等/分)煎服¶
五苓散　治傷寒暑夜熱小便不利煎茅根湯調下甚¶
　妙(方見傷暑門/)¶
<pb:KR3e0041_WYG_012-14a>¶
　　料簡¶
方書所載淋証狀不一出所謂諸淋亦不能盡偹若随¶
其所因而命名如勞如驚如寒如濕如風如暑以至暴¶
淋等雖無定論皆不出三因之所致也當詳此施治無¶
施不可又有轉胞以胞系了戾小便不通証状自别不¶
可不辨然治之亦當利其小便古方令服腎氣八味丸¶
其中有茯苓故也¶
　　遺尿失禁証治¶
<pb:KR3e0041_WYG_012-14b>¶
經云膀胱不利為癃不約為遺尿者乃心腎氣傳送失¶
度之所為也故有小澁而遺者有失禁而出不自知者¶
又婦人産蓐産理不順致傷膀胱遺尿無時又小兒胞¶
冷尿牀亦照成人者治之各有主方¶
家韮子丸　治少長遺尿及男子虚極陽氣衰敗小便¶
　白濁夜夢泄精此藥補養元氣進飲食¶
　　韮子(六/兩)鹿茸(四兩/酥炙)蓯蓉　牛膝　熟地　當歸(各/二)¶
　　(兩/)巴㦸　兎絲(各一/兩半)杜仲　石斛　肉桂　炮薑¶
<pb:KR3e0041_WYG_012-15a>¶
　　(各一/兩)¶
　右為末酒糊丸每服五十丸加至百丸鹽湯温酒下¶
　小兒遺尿多因胞寒亦禀受不足故也别作小丸服¶
　之¶
阿膠飲　治小便遺失不禁¶
　　阿膠(二/兩)牡蠣　鹿茸(酥炙各/四兩)每服四錢空心服¶
張真君茯苓丸　治心腎氣虚神志不守小便淋瀝不¶
　禁及遺精白濁¶
<pb:KR3e0041_WYG_012-15b>¶
　　白茯苓　赤茯苓　等分為末以新汲水挼洗澄¶
　去新沫别取地黄汁同好酒熬膏捜和為丸彈子大¶
　空心鹽酒嚼下¶
雞内金散　治溺牀失禁¶
　　雞䏶胵(一具并腸洗浄燒為灰/男用雌者女用雄者)以瓦上炙脆研細¶
　酒調服¶
又方　以羊肚系盛水令滿線縛兩頭煑熟取中水頓¶
　服¶
<pb:KR3e0041_WYG_012-16a>¶
又方　以猪脬胞洗浄鉄鏟上炙香熟細嚼酒下¶
　　九蟲叙論¶
古方論九蟲雖未必有亦當備識其名狀若蚘蟲則固¶
不待言而知其他皆由臟虚雜食肥甘宣節不時腐敗¶
凝滯之所生也又有神志不守精魂失守及五臟勞熱¶
又病餘毒氣血積鬰而生或食𤓰菓與夫畜獸内藏遺¶
留諸蟲子類而生不可具載亦猶生&KR1742;殆非九數可盡¶
姑列諸例為學者偹¶
<pb:KR3e0041_WYG_012-16b>¶
　　九蟲例¶
九蠱者一曰伏蟲長四寸為羣蟲之長二曰白蟲長一¶
寸相生至多其母長至四五尺則殺人三曰肉蟲狀如¶
爛杏令人煩滿四曰肺蟲其狀如蚕令人咳五曰胃蟲¶
狀如蝦蟆令人吐逆嘔噦六曰弱蟲狀如𤓰瓣令人多¶
唾七曰赤蠱狀如生肉令人腸鳴八曰蟯蟲狀如菜蟲¶
居洞腸間多則為痔漏&KR1012;疽諸無所不為九曰蚘蟲長¶
一尺貫心則殺人又有尸蟲與人俱生狀如犬馬尾或¶
<pb:KR3e0041_WYG_012-17a>¶
如薄筋依脾而居長三寸則害人然多因臟虚寒勞熱¶
而生治之有各方焉¶
　　九蟲治法¶
烏梅丸　治蚘厥冷病者静而復煩須臾復止臟氣上¶
　入膈故煩得食而嘔又煩者蚘聞食臭出其人自吐¶
　蚘¶
　　烏梅(一百五/十個)當歸　川椒　細辛　附子　肉桂¶
　　人参　黄栢(各三/兩)炮薑(五/兩)川連(八/兩)¶
<pb:KR3e0041_WYG_012-17b>¶
　右為末以苦酒浸烏梅肉一宿去核蒸之五斗米下¶
　熟搗成泥和藥入臼中與蜜杵一二千下丸桐子大¶
　服十丸至二三十丸¶
集效丸　治因臟腑虚弱或多食甘肥以致蚘蟲動作¶
　心腹絞痛發則腫聚徃来上下痛有休止腹中煩熱¶
　口吐涎沫是蚘咬宜服此藥若積年不瘥亦愈又治¶
　下部有蟲并痔漏痛痒¶
　　木香　鶴虱　梹榔　蕪荑　訶子　附子(炮/)炮¶
<pb:KR3e0041_WYG_012-18a>¶
　　薑(各七/分)大黄(三分/半)¶
　右為末蜜丸桐子大陳皮湯下三十丸婦人醋湯下¶
化蟲圎　治寸白蟲兼治諸蟲¶
　　硫黄(一/兩)木香(五/錢)蜜陀僧(三/分)附子(生用/一枚)¶
　先以附子為末用好醋一升熬成膏入三藥和丸桐¶
　子大荆茶清放冷下二十丸蟲即化為水¶
梹榔散　治諸蟲在臟腑久不瘥¶
　　梹榔(一/兩)為末茶蜜湯下一錢¶
<pb:KR3e0041_WYG_012-18b>¶
　　咳𠻳叙論¶
人之所以滋養其身者惟氣與血呼吸定息衛氣之常¶
失常則為𠻳津液流潤榮血之常失則為痰涎咳嗽吐¶
痰氣血已亂矣顧世治𠻳之藥極多而卒不能遍效者¶
葢其致病之因不一世謂五嗽且以五臟而言之要之¶
内因七情外合六淫飲食起居房勞呌呼皆能单複綺¶
互而為病故經云五臟六腑感寒熱風濕皆令人咳又¶
㣲寒㣲咳厲風所吹聲嘶發咳熱在上焦咳為肺痿秋¶
<pb:KR3e0041_WYG_012-19a>¶
傷濕冬咳𠻳皆外所因喜則氣散怒則氣激憂則氣聚¶
思則氣結悲則氣𦂳恐則氣怯驚則氣亂皆能發咳即¶
内所因其如飲食生冷房勞作役致咳尤多皆不内外¶
因其可一法而治之當推其三因随脉証治療之散之¶
下之温之吐之以平為期¶
　　外因証治¶
傷風咳者憎寒壯熱自汗惡風口乾煩躁傷寒咳者憎¶
寒發熱無汗惡寒煩躁不渇傷暑咳者煩躁引飲口燥¶
<pb:KR3e0041_WYG_012-19b>¶
或吐涎沫聲嘶咯血傷濕咳者骨節煩疼四肢重着洒¶
洒浙浙並屬外因診其脉浮為風𦂳為寒數為熱細為¶
濕随其部位與人迎相應推其臟腑則見病源也¶
　　内因証治¶
喜傷心者咳而喉中介介如腫狀甚則咽腫喉痺名曰¶
心咳咳不已則小腸受之小腸咳狀與氣俱失怒傷肝¶
者咳而兩脇下痛甚則不可以轉轉則兩胠下滿名曰¶
肝咳咳不已則胆受之胆咳之狀咳嘔之狀胆汁思傷¶
<pb:KR3e0041_WYG_012-20a>¶
脾者咳而右脇下痛隂隂引肩背甚則不可以動名曰¶
脾咳咳不已則胃受之胃咳之狀咳而嘔嘔甚則長蟲¶
出憂傷肺者咳而喘息有聲甚則唾血名曰肺咳咳不¶
已則大腸受之大腸咳狀咳而遺屎恐傷腎者咳而腰¶
背相引痛甚則咳涎名曰腎咳咳不已則膀胱受之膀¶
胱咳狀咳而遺尿乆咳不已則三焦受之三焦咳狀咳¶
而腹滿不欲食此等皆聚於胃闗於肺肺與肺俞最近¶
故内因多先有所感世人並名肺咳𠻳也並屬内所因¶
<pb:KR3e0041_WYG_012-20b>¶
診其脉随其部位與氣口相應浮𦂳則虚寒沉數則實¶
熱弦濇則少血洪滑則多痰以此類推無施不可¶
　　不内外因¶
病者咳𠻳發作寒熱引腰背痛或復喘滿此因房勞傷¶
腎病者中滿腹脹搶心痛不飲食此因飢飽傷脾病者¶
咳𠻳左脇疼引小腹并膝腕疼此因疲極傷肝病者咳¶
𠻳吐白涎口燥聲嘶此因呌呼傷肺病者咳𠻳煩熱自¶
汗咽乾咯血此因勞神傷心並屬不内外因診其脉随¶
<pb:KR3e0041_WYG_012-21a>¶
其証假如尺脉浮濇而數則知傷腎右闗脉濡則知飲¶
食傷脾左關脈弦短則知疲極傷肝不應人迎氣口者即¶
是不内外因皆可類推¶
　　咳𠻳治法¶
華葢散　治肺虚或感風寒暑濕及勞逸抑鬰憂思喜¶
　怒飲食飢飽致臟氣不平咳𠻳膿血漸成肺痿増寒¶
　發熱羸痩困頓皮膚甲錯將成癆瘵¶
　　甜葶藶　苦葶藶(各五錢並/用隔紙炒)茯苓　人参　細辛¶
<pb:KR3e0041_WYG_012-21b>¶
　　　炮薑　桔梗　杏仁(去皮尖/麩炒)紫苑　欵冬　炙¶
　　草　陳皮(各一/分)¶
　右為末用羊肺一個心血不透者切細研爛漸漸入¶
　藥掺肺内再研匀藥盡為度泥土牆上以濕紙七重¶
　葢覆每日去紙一重七日藥就候乾刮下再研羅為¶
　細末每服二錢温酒鹽湯調下米飲亦得日三服¶
五味子湯　治秋冬之交皮膚為寒濕所搏寒氣内折¶
　咳𠻳晝夜不已¶
<pb:KR3e0041_WYG_012-22a>¶
　　陳皮(四/兩)麻黄　炙草　杏仁(去皮尖/麩炒)茯苓　蘇子¶
　　(各一/兩)¶
　為末每服二錢煎七分帶熱服日三度¶
白术湯　治五臟傷濕咳𠻳痰涎増寒發熱上氣喘急¶
　　白术(二/兩)五味　茯苓(各一/兩)甘草(一/分)半夏(四個洗去/滑破作十)¶
　　(六/片)¶
　右剉散分作十六服薑五片入半夏一片煎七分¶
丁香烏梅丸　治膈氣壅蔽外感風寒咳𠻳涎白沫胸¶
<pb:KR3e0041_WYG_012-22b>¶
　背痛不能俛仰口乾咽燥¶
　　烏梅肉(四/兩)紫蘇　木𤓰(各二/兩)茯苓(二兩/四錢)甘草(三兩/二錢)¶
　　檀香　人参(各七/錢)麝香(一/字)¶
　為末用蜜一觔蠟二兩為丸如櫻桃大含化不以時¶
人参散　治咳𠻳肺虚不能制下大腸泄瀉上氣喘急¶
　服熱藥不效¶
　　人参　欵冬　罌粟殻(醋炙各/等分)¶
　右㕮咀每服四錢加阿膠一片烏梅半個同煎七分¶
<pb:KR3e0041_WYG_012-23a>¶
　睡正着時急喚醒服¶
太白丹　治肺感風寒發熱咳𠻳無度¶
　　枯礬　鍾乳粉　寒水石(煅水飛/各等分)¶
　右研匀蒸餅糊丸如雞豆大每服一丸先嚼生薑胡¶
　桃各一片令細吸太陽氣和藥嚥仍用清茶或温酒¶
　送下¶
阿膠散　治一切咳𠻳虚人老人皆可服¶
　　阿膠(麩/炒)馬兠鈴(各一/兩)五靈脂(研/)桑皮(各五/錢)炙草(一/分)¶
<pb:KR3e0041_WYG_012-23b>¶
　右為末每服一錢¶
平氣飲　治一切咳𠻳嘔吐痰涎惡風不能食¶
　　人参　白术　川芎　當歸　五味　炙草(各一/分)¶
　　木𤓰　蘇子　茯神　烏藥　杏仁　肉桂　白¶
　　芷　各等分為末每服二錢薑三片棗一枚煎七¶
　分温服¶
杏仁煎　治暴𠻳失音不語¶
　　杏仁(去皮/尖)桑皮　生薑汁　蜜　砂糖(各一/半)木通¶
<pb:KR3e0041_WYG_012-24a>¶
　　貝母(各一兩/三錢)紫苑　五味(各一/兩)¶
　右將桑皮木通貝母紫苑五味為剉散以水三升慢¶
　火熬取一升濾去渣入杏仁糖蜜薑汁熬成膏旋含¶
　化¶
蛤蚧散　治元氣虚寒上氣咳𠻳經年不瘥¶
　　蛤蚧(一對/炙)煉鍾乳　欵冬花　肉桂　白礬(飛/過)炙¶
　　草(各五/錢)¶
　右為末每服五分以蘆管吹之或覺咽乾口燥以茶¶
<pb:KR3e0041_WYG_012-24b>¶
　酒送下¶
欵冬花散　治傷風冷𠻳諸未效¶
　　欵花　一味為粗末爐上燒以酒漏斗葢吸嚥烟¶
　覺咽乾口燥以茶酒送下¶
白散子　治經年咳𠻳不愈者¶
　　附子(一枚煨熟新水浸一/時久去皮臍焙乾)為末每服一錢白沙蜜¶
　二錢煎七分服¶
青金丹　治肺虛氣壅咳𠻳喘滿咯痰血¶
<pb:KR3e0041_WYG_012-25a>¶
　　杏仁(去皮尖/一兩)牡蠣(煅取粉入杏仁同炒/黄色去牡蠣粉不用)青黛(一/兩)¶
　右研匀入黄蠟一兩鎔投和丸彈子大壓匾如餅每¶
　日中用乾柿一個去核入藥在内濕紙裹煨約藥鎔¶
　方取出去火毒細嚼糯米飲下　一法名甲乙餅治¶
　𠻳出血片兼涎内有血條不問年久月深但聲啞者¶
　一服效用青黛一分牡蠣粉二錢杏仁七粒去皮尖¶
　研蠟丸子湯便並同用¶
僧伽應夢人参散　治風壅痰𠻳咯血及傷寒體熱頭¶
<pb:KR3e0041_WYG_012-25b>¶
　疼¶
　　白芷　乾葛　青皮　桔梗　白术　人参(各三/兩)¶
　　炙草(一兩/五錢)炮薑(一/錢)¶
　右為末每服二錢薑三片棗二枚煎七分如傷寒加¶
　豉數粒同煎數服大有神效¶
神效散　治老少𠻳喘神效¶
　　杏仁(一兩半/去皮尖)炙草　旋覆花(各三/兩)白术　蓮肉¶
　　射干　前胡　御米　百合(水浸/去沫)扁豆(炒/)川芎(各/三)¶
<pb:KR3e0041_WYG_012-26a>¶
　　(兩/)人参　茯苓(各四/兩)神麯(炒五/錢)乾葛(六/兩)　桔梗(七/兩)¶
　右為末每服二錢薑三片棗二枚煎七分服¶
　¶
　¶
　¶
　¶
　¶
　¶
<pb:KR3e0041_WYG_012-26b>¶
　¶
　¶
　¶
　¶
　¶
　¶
　¶
　三因極一病証方論卷十二¶
